<!DOCTYPE html>
<html>
  <head>
    <title>Modern Bilim Öncesi Astronomi, Gezegenler, Yörüngeler
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>Modern Bilim Öncesi Astronomi, Gezegenler, Yörüngeler
</h1>

<p>Dünya - Ay Mesafe Oranı</p>
<p>Aristarchus dünya-güneş ve dünya-ay mesafeleri arasında bir oran hesaplamayı
başardı [1]. Bunu yapmak için basit açılar kullanması yeterli oldu. Önce ayın
yarım ay fazına gelmesini bekledi,</p>
<p><img alt="" src="moonshad.jpg" /></p>
<p>Bu durumda güneş-ay-dünyanın birbirine belli bir şekilde duracağını biliyordu, ki
bu ilişki alttaki gibi çizilebilir,</p>
<p><img alt="" src="sunmoon.png" /></p>
<p>Yani ortaya bir dik üçgen çıkmış oldu. Bulmak istediğimiz $S/L$ oranı. Açı
$\varphi$ dünyadaki aletlerle ölçülebilir, kabaca aya doğru kolumuzu dik
uzatırız, sonra döndürüp güneye doğru işaret ettik diyelim, bu geçişin açısı
$\varphi$ açısıdır. Bu açıyı Aristarchus 87 derece olarak ölçtü. Dünya-Güney-Ay
üçlüsünün o andaki yerlerinin bir dik üçgenin köşeleri (çünkü yarım ay fazından
bu böyle olmalı). O zaman $S/L$ oranı nasıl bulunur?  $\varphi$ için kosinüs
hesabı $L/S$ değil midir?  Evet. O zaman bilinen $\varphi$'ın kosinüsünü ters
çevirirsek, istediğimiz orana erişiriz, $S/L = 1/(L/S) = 1 / \cos\varphi$,</p>
<pre><code class="python">print (1./np.cos(np.deg2rad(87)))
</code></pre>

<pre><code>19.10732260929735
</code></pre>

<p>Yani güneş bize aydan yaklaşık 19 kat daha uzaktadır. Bunu sadece basit açılarla
hesaplayabilmiş olduk.</p>
<p>Dünyanın Yuvarlaklığı, ve Çevre Uzunluğu</p>
<p>Eratosten (Erotosthenes) MO 276 - MO 194 yıllarında yaşayan bilim adamıdır. Bir
gün birinden öğrendi ki yazın en uzun günü 21. Haziran'da daha güneyde olan
Syene şehrinde eğer yere bir çubuk dikilirse, saat 12'de çubuğun hiç gölgesi
olmuyor. Pitagor zamanından beri aslında dünyanın yuvarlak olabileceği
tahmin ediliyordu, Eratosten acaba aynı uzun yaz gününde daha kuzeyde olan
İskenderiye'de yere bir çubuk dikersem saat 12'de ne görürüm diye düşündü [2].</p>
<p>Bunu yaptı ve gördü ki ufak ta olsa bir gölge var. </p>
<p><img alt="" src="circum3.jpg" /></p>
<p>Sonra bu gölgenin sonuna kadar sopa basından doğru bir çizgi çekince, oluşan
açıya baktı,</p>
<p><img alt="" src="circum4.jpg" /></p>
<p>Bu önemli bir bilgiydi çünkü şimdi gökyüzüne düşen güneş ışınlarını düşünelim,
ışın öyle düşüyor ki (ve dünya yuvarlaklığı sayesinde) o açı oluşmuş, </p>
<p><img alt="" src="circum1.jpg" /></p>
<p>Şimdi bu ışını düz uzatırsak, bir de sopanın yönünde direk bir çizgiyi direk
dünya merkezine çekersek, bir üçgen ortaya çıkar, bir diğer çizgiyi Syene
şehrinin sopasından direk dünya merkezine uzatırsak (bu çizgi direk merkeze
gider çünkü biliyoruz ki o anda oradaki sopanın gölgesi yok, güneş ışını direk
sopanın tepesine geliyor) ve ikinci bir üçgen oluşur, ve üstteki ile merkezdeki
açıların birbirine eşit olması gerekir (bkz alt sağdaki paralel çizgileri kesen
çizginin oluşturduğu ters $\alpha$ açılarının eşit olma durumu),</p>
<p><img alt="" src="circum2.jpg" /></p>
<p>Böylece dünya merkezinden çıkan iki şehre doğru giden hayali iki çizginin
arasındaki açıyı bulmuş olduk. Bu açılar bize tüm 360 dereceye göre bir oran
verir. Eh eğer İskenderiye ve Syene arasındaki gerçek yeryüzü mesafesini
biliyorsak bu oranla o mesafeyi çarpınca tüm dünyanın çevre uzunluğunu elde
edebiliriz. Eratosten birine o mesafeyi ölçtürdü, kişi iki şehir arasında
yürüyerek bu ölçümü yaptı, bulduğu sonuç 5000 stadya, bugünkü ölçüyle yaklaşık
800 km, açılardan gelen oranla çarparsak,</p>
<pre><code class="python">print ('%0.2f km' % (360 / 7.2 * 800.0))
</code></pre>

<pre><code>40000.00 km
</code></pre>

<p>Bu iyi bir hesap, çünkü bugün daha kesin aletlerle yapılan ölçümlerin bulduğu
sonuç 40,075 kilometredir. 2000 sene önce sopalar, gölgeler, açılar ile bu bilim
adamı tüm dünyanın çevresini hesaplamış oldu.</p>
<p>Soru: Eski zamanda saat 12 nasıl bilinebilirdi? Cevap: Üstteki problem için,
İskenderiye bağlamında, en basit yöntem gün içinde gölgenin en küçük olduğu
zamana göre ölçümü kaydetmektir. </p>
<p>Soru: Syene şehrinde 12'de hiç gölge olmaması raslantı mıdır? Cevap: Eratosten
için bir bakıma öyle, ama o şehirde gölge olmamasının bilimsel sebebi Syene'nin
ekvatora yakınlığı ve o sezonda dünya eksen eğiminin belli bir şekilde olması,
ki güneş ışınları bu sebeple o şehre tam direk geliyor.</p>
<p>Kaynaklar</p>
<p>[1] Wikipedia,
    <a href="https://en.wikipedia.org/wiki/On_the_Sizes_and_Distances_(Aristarchus)">https://en.wikipedia.org/wiki/On_the_Sizes_and_Distances_(Aristarchus)</a></p>
<p>[2] Science Insider, <em>How The Ancient Greeks Proved Earth Wasn't Flat 2,200 Years Ago</em>,
    <a href="https://youtu.be/EfZ2HZH5CkA">https://youtu.be/EfZ2HZH5CkA</a></p>
        </section>          
      </div>
    </body>
</html>
