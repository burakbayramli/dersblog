<h1>Ders 21</h1>
<!DOCTYPE html>
<html>
  <head>
    <title>Ders 21
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Bir önceki ders yol bağımsızlığı özelliği ve muhafazakarlığın birebir
ilişkide olduğunu gördük. Bu derste bir alana bakarak o alanın gradyan
alanı olup olmadığını anlamamızı sağlayacak bir matematiksel kriter
göreceğiz, ve eğer alan bir gradyan alani ise, onun bağlı olduğu potansiyel
alanı hesaplamanın yolunu işleyeceğiz. </p>
<p>Bir vektör alanı $\vec{F} = <M,N>$ eğer gradyan alani ise </p>
<p>$$ M = f_x $$</p>
<p>$$ N = f_y $$</p>
<p>Bunu biliyoruz. Kısmı türevlerin daha önce öğrendiğimiz özelliğine
göre, şunu da biliyoruz. $f_{xy} = f_{yx}$ mesela. O zaman elimizde bir
gradyan alanı var ise</p>
<p>$$ M_y = N_x $$</p>
<p>doğru olmalı. </p>
<p>Tek kontrol etmemiz gereken bu. Tabii vektör alanı $\vec{F} = <M,N>$ her
yerde tanımlı ve türevi alınabilir bir formda olmalı. Tanımlılık hakkında -
ödevlerimizden birisi bu konuyu işliyor mesela, size tek bir nokta
haricinde her yerde tanımlı bir vektör alanı veriyoruz, ve tüm bu
anlattıklarımız o noktada ise yaramaz hale geliyor. Bu konuyu daha derin
şekilde inceleyeceğiz, mesela "basit şekilde bağlı bölgeler (simply
connected regions)" konusuna bakacağız. </p>
<p>Şimdilik şu yeterli, eğer alan her yerde tanımli ise ve $M_y = N_x$ ise,
alan bir gradyan alanıdır. </p>
<p>Örnek </p>
<p>$$ \vec{F} = -y\hat{i} + x\hat{j} $$</p>
<p><img alt="" src="21_1.png" /></p>
<p>Bir önceki derste bu alanın muhafazakar olmadığına (yani gradyan alanı
olamayacağına) karar vermiştik, çünkü üstteki çember etrafında bir çizgi
entegrali alınca sonuç sıfır değil, pozitif bir değer çıkıyordu. Ama biz
yine de, biraz önce öğrendiğimiz tekniği kullanarak bunu kontrol edelim.</p>
<p>$$ \vec{F} = \underbrace{-y}_{M}\hat{i} + 
\underbrace{x}_{N}\hat{j} 
$$</p>
<p>$$ \frac{\partial M}{\partial y} = -1 $$</p>
<p>$$ \frac{\partial N}{\partial x} = 1 $$</p>
<p>Bu iki sonuç birbirinin aynısı değil. Demek ki alan bir gradyan alanı
değil. </p>
<p>Örnek</p>
<p>$$ \vec{F} = (4x^2 + axy)\hat{i} + (3y^2 + 4x^2)\hat{j} $$</p>
<p>Hangi $a$ değerleri için bu alan bir gradyan alanı olur? </p>
<p>$$ M_y = ax $$</p>
<p>$$ N_x = 8x $$</p>
<p>$a=8$. Bu arada, ikinci kısmı türevleri birbirine eşit yapınca, bu eşitlik
her noktada doğru olmalıdır. Yani cebirsel olarak $ax = 8x$ şeklinde bir
eşitlik hazırlayıp cebirsel numaralarla $x$'i bulmuyoruz, çünkü bu cebirsel
çözümde $x=0$ da işlerdi, ama bu doğru cevap olmazdı. Biz ikinci kısmı
türevlerin "aynı ifade" olmasını istiyoruz.</p>
<p>Devam edelim. Alanımız artık şöyle</p>
<p>$$ \vec{F} = (4x^2 + 8xy)\hat{i} + (3y^2 + 4x^2)\hat{j} $$</p>
<p>Peki bu gradyan alanınıyla bağlantılı potansiyel alanı nasıl buluruz? </p>
<p>Bir yöntem tahmin etmektir, çoğunlukla ise yarar. Ama daha sistematik olan
iki yöntem göreceğiz şimdi, sınavda bunlardan birini kullanın, çünkü tahmin
her zaman ise yaramıyor, hatta bazı durumlarda tahmin yanlış yollara bile
götürebiliyor. </p>
<p>1'inci Yöntem - çizgi entegralini hesaplayarak </p>
<p><img alt="" src="21_2.png" /></p>
<p>Alanımızda çizgi entegral alalım, benim en favori noktam, orijinden
başlasın, $x_1,y_1$ noktasına giden $C$ üzerinde yapılan işi hesaplasın.
Sonuç şöyle olmalı</p>
<p>$$ \int_C \vec{F} \cdot \mathrm{d}\vec{r} = 
f(x_1,y_1) - f(0,0)
$$</p>
<p>Eğer bu doğruysa şunu da yazabilmeliyim (basit bir cebirsel manipülasyon)</p>
<p>$$ f(x_1,y_1) = \int_C \vec{F} \cdot \mathrm{d}\vec{r} + f(0,0) $$</p>
<p>ki $f(0,0)$ bir sabittir. Bu sabitin ne olduğunu bilmiyoruz, ama onun ne
olacağını aslında "tanımlayabiliriz". </p>
<p>Diyelim ki bir potansiyel fonksiyonumuz var. Bu fonksiyona 1 eklemek, ya da
hernangi başka bir sayı eklemek bu potansiyeli değiştirmez, çünkü
gradyanlar aynı kalacaktır (sabitler kısmı türev alınırken yokolacağı
için). o zaman $f(0,0)$'i bu eklenen sabit olarak görebiliriz, ya da
entegrasyon sabiti olarak görebiliriz. Aynen Calculus'ta anti-türev
alındığı zaman olduğu gibi, cebirsel olarak elde edilen formül "sabit
haricinde" elde edilen bir sonuçtur. </p>
<p>Fakat üstteki ihtiyaçlar bağlamında, bir entegral alınmıştır, ama sabit
haricinde formülde geri kalan aradığımız potansiyel fonksiyonu olarak
görülebilir. </p>
<p>O zaman çizgi entegralini hesaplayacağız. Bu hesapta üstteki resimdekinden
daha basit bir $C$ kullanmak daha iyi olur, mesela şöyle (sarı çizgi)</p>
<p><img alt="" src="21_3.png" /></p>
<p>Bu $C$ niye daha basit. Çünkü iki parçanın ayrı ayrı entegralini alırken,
bir parçada $dy$, diğer parçada $dx$ sıfır olacak, çünkü o eksende değişim
olmayacak, böylece cebirsel olarak işimiz daha kolaylaşacak. Not: Beyaz
yerine sarı çizgiyi niye kullanabildik? Çünkü gradyan alanında çizgisel
entegrali hesaplıyoruz, başlangıç ve bitiş noktası aynı olan entegraller
aynı değerdedir. </p>
<p>Parçaları şöyle tanımlayalım</p>
<p><img alt="" src="21_4.png" /></p>
<p>$$ \vec{F} = &lt;4x^2 + 8xy, 3y^2 + 4x^2&gt;$$</p>
<p>Entegral</p>
<p>$$ \int_C \vec{F} \cdot \mathrm{d}\vec{r} = 
(4x^2 + 8xy) dx + (3y^2 + 4x^2) dy
$$</p>
<p>Parça $c_1$: $x$, 0'dan $x_1$'e gidiyor, $y=0$, $dy = 0$</p>
<p>$$
\int_{c_1} \vec{F} \cdot \mathrm{d}\vec{r} =  \int_0^{x_1} 4x^2 \mathrm{d} x 
$$</p>
<p>Bir sürü terim iptal oldu ve bu sayede üstteki ifade bayağı basitleşti. </p>
<p>Bu arada niye $x,y$ yerine $x_1,y_1$ kullandığım herhalde belli oluyor,
$x,y$ entegrasyon değişkenlerim, $x_1,y_1$ ise sabitler. Neyse, sonuç</p>
<p>$$ = \frac{4}{3} x_1^3$$</p>
<p>Parça $c_2$: $y$, 0'dan $y_1$'e gidiyor, $x=x_1$, $dx = 0$. </p>
<p>$$
\int_{c_2} \vec{F} \cdot \mathrm{d}\vec{r} = 
\int_0^{y_1} (3y^2 + 4x_1^2) \mathrm{d} y
$$</p>
<p>$$ = \bigg[ y^3 + 4x_1^2y \bigg]_0^{y_1} $$</p>
<p>$$ = y_1^3 + 4x_1^2y_1 $$</p>
<p>Bu iki sonucu birbirine ekleyince potansiyelin formülü ortaya çıkacak.</p>
<p>$$ f(x_1,y_1) = \frac{4}{3} x_1^3 + y_1^3 + 4x_1^2y_1 + c$$</p>
<p>Formüldeki $c$ bir sabit, baştan beri olduğunu farzettiğimiz entegrasyon
sabiti bu. </p>
<p>Bu noktada $x_1,y_1$ yerine $x,y$ da kullanabiliriz artık</p>
<p>$$ f(x,y) = \frac{4}{3} x^3 + y^3 + 4x^2y + c$$</p>
<p>Bu sonucu kontrol edebilirsiniz, eğer gradyanı alırsanız, ilk baştaki vektör
alanını elde edersiniz.</p>
<p>2'inci Yöntem - anti türevleri kullanarak</p>
<p>Öyle bir fonksiyon arıyoruz ki </p>
<p>$$ 
\left\{ \begin{array}{l}
f_x = 4x^2 + 8xy \\
f_y = 3y^2 + 4x^2
\end{array} \right.
$$</p>
<p>doğru olmalı. </p>
<p>Ilk formülü $x$'e göre entegre edelim. </p>
<p>$$ f = \frac{4}{3}x^3 + 4x^2y + g(y)
\qquad (1)$$</p>
<p>Burada $g(y)$ entegrasyon sabiti gibi, ama tam değil, çünkü $y$ değişkenine
bağlı. Ama yine de ilerleme kaydetmiş sayılırız çünkü $g(y)$ en azından
$x$'e bağlı değil. </p>
<p>Şimdi üstteki $f$'in $y$'ye göre kısmi türevini alırsam ne olur? </p>
<p>$$ f_y = 4x^2 + g'(y) $$</p>
<p>Bu formülü üç formül ustteki bloktaki $f_y$ ile uydurmak istiyorum
şimdi. Bu uydurma bana $g'(y)$'nin ne olduğunu söyleyecek. </p>
<p>$$ 4x^2 + g'(y) = 3y^2 + 4x^2 $$</p>
<p>ise, o zaman</p>
<p>$$ g' = 3y^2 $$</p>
<p>$$ g(y) = y^3 + c $$</p>
<p>Bu sefer sabit $c$ gerçek bir sabit, yani bir sayı, çünkü $g$ fonksiyonu
$y$ haricinde başka hiçbir şeye bağlı değil. </p>
<p>Devam edelim, üstteki formülü alıp (1)'e sokarsak</p>
<p>$$ f = \frac{4}{3}x^3 + 4x^2y + y^3 + c$$</p>
<p>Ve daha önce 1. yöntem sırasında söylediğimiz gibi, $c$ olmasa da olur,
formülün geri kalanı aradığımız potansiyel alan için yeterli. </p>
<p>Bu yöntemin avantajı hiç entegral tanımı yazmamıza gerek yok. Ama işlemleri
dikkatli yapmamız lazım. </p>
<p>Bu arada, $g'$'yi uydurduktan sonra eğer formül içinde bir $x$ görürsek,
bir şeyler yanlış gitmiş demektir, belki de aradığımız alan muhafazakar
değil. </p>
<p>Notasyon </p>
<p>Kapalı bir eğri, yani başı ve sonu birleşen bir eğri üzerinden entegral
alınınca, bu kapalılığın bariz olması için çoğunlukla entegral işareti
değiştirilir ve şöyle kullanılır </p>
<p>$$ \oint_{C} \vec{F} \cdot \mathrm{d}\vec{r} = 0$$</p>
<p>Yani entegral işaretinin üzerinde bir çember var. Bu notasyon hesaplamada
hiçbir şey değiştirmiyor, sadece hatırlatıcı olarak kullanılıyor. </p>
<p>Ekler</p>
<p>Gradyan alanı var ise, her noktada $M_x = M_y$ olmalı demiştik. Bu ifadeye
tersinden bakarsak o da geçerli olur mu? Yani her noktada $M_x = M_y$ ise
gradyan alanı olmalı mı? Evet, \underline{ama} eğer $\vec{F}$ tüm düzlemde
tanımlı ise, ya da bir diğer deyişle, basitçe bağlı bölgede (simply
connected region) isek. Basitçe bağlı bölgelerin tanımı bir dahaki derste. </p>
<p>Tanım</p>
<p>Rotasyonel operatör, Curl'ün (dolam) ne olduğunu görelim şimdi. </p>
<p>$$ \mathrm{curl} (\vec{F}) = N_x - M_y $$</p>
<p>Yani bunlar zaten elimizde olan bilgiler, sadece bu bilgiyi değişik bir
şekilde paketledik, tek bir sayı haline getirdik. </p>
<p>$M_x = M_y$ şartını $\mathrm{curl}(\vec{F}) = 0$ olarak ta ifade edebiliriz. Curl'ün
ölçtüğü bir vektör alanının muhafazakar olmaktaki başarısızlığıdır. Başka
bir deyişle muhafazakarlığın testi $\mathrm{curl}(\vec{F})$'in sıfır olup olmadığı. </p>
<p>Bu kavramı zihnimizde canlandırabilmek için bir hız alanını
düşünelim. Böyle bir alanda curl rotasyonu ölçer. Curl gidişat sırasına ne
kadar bükülme /  kıvrılma (twisting) olduğunu ölçer, burada İngilizce şatafatlı bir
tanım "vorticity". </p>
<p>Diyelim ki bir sabit vektör alanındayım, tüm vektörler aynı</p>
<p><img alt="" src="21_5.png" /></p>
<p>$$ \vec{F} = <a,b> $$</p>
<p>O zaman curl tabii ki sıfır, çünkü kısmı türevleri alınca ikisi de sıfır
olacak. Ve resimden de bariz olduğu üzere, bu alanda hiç kıvrılma bükülme
yok. </p>
<p>Ya da radyal vektör alanına bakalım</p>
<p><img alt="" src="21_6.png" /></p>
<p>$$ \vec{F}= <x,y> $$</p>
<p>$$
\mathrm{curl} \vec{F} =
\frac{\partial }{\partial x}(y) -
\frac{\partial }{\partial y}(x) = 0
$$</p>
<p>ve hakikaten bu alanda da hiç rotasyon yok. </p>
<p>Diğer yandan bizim favori alana bakarsak</p>
<p><img alt="" src="21_1.png" /></p>
<p>$$ \vec{F} = &lt;-y,x&gt; $$</p>
<p>$$
\mathrm{curl} \vec{F} =
\frac{\partial }{\partial x}(x) -
\frac{\partial }{\partial y}(-y) = 2
$$</p>
<p>Bu hareket birim açısal hızda hareket eder, ve curl rotasyon bileşeninin
açısal hızının iki katını hesaplar.</p>
<p>Bir hareketin bileşenlerini düşünürsek, mesela bir yerden bir yere taşınma
(translation), yayılma (dilation), rotasyon, vs. Curl bu bileşenlerden
bir noktada rotasyonun ne kadar yüksek olduğunu ölçer. </p>
<p>Çetrefil bir hareket tabii ki her noktada farklı rotasyon sergileyebilir,
bu sebeple zaten curl belli bir noktada ölçülür, sabit olması şart
değildir, her yerde değişebilir. Mesela atmosferik modellemede curl'ün
yüksek olduğu bölgeler bir kasırga olabilir. </p>
<p>Curl'ün işareti rotasyonun saat yönünde olup olmadığını belirler. </p>
<p>Tüm bunların kuvvet alanı bağlamında anlamı nedir? Çünkü baştan beri kuvvet
alanı, orada yapılan işten bahsediyoruz. </p>
<p>Bir kuvvet alanının curl'ü herhangi bir noktaya koyulabilecek bir test
objesi üzerinde uygulanacak dönme kuvvetini (torque) ölçer. Hatırlayalım,
dönme kuvveti bir kuvvet alanının rotasyonel dünyadaki karşılığıdır. Benzer
şekilde açısal hız (angular velocity) ve hız, kütle ve dönme direnci [1]
(moment of inertia) arasındaki parallellik olduğu gibi. </p>
<p>Kuvvet / kütle bize ivmeyi verir, ki bu hızın türevidir. Donme kuvveti /
hızlanma eğilimi bize açısal ıvmeyi verir, ve açısal hızın türevidir. </p>
<p>Yani hız alanına bir obje koyduğumuzu düşünelim, mesela bir sıvı üzerinde
yüzecek şekilde bir obje koyduk, bu hız alanının curl'ü bu objenin herhangi
bir anda ne kadar hızlı döndüğünü gösterir. Bir kuvvet alanının curl'ü
açısal hızın ne kadar hızlı arttığını ya da azaldığını hesaplar.</p>
<p>Kaynak</p>
<p>[1] Direnç (inertia) şöyle açıklanabilir: hareket eden şeyler hareketli
kalmak, duran şeyler durma halinde kalma eğilimindedirler. Bu hallerinden
başka bir duruma geçmeye gösterdikleri tepki, direnç olarak
isimlendirilir. İngilizce "inert" kelimesi duruk, durgun, nötr
çağrışımları yapar. </p>