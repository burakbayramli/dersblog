<!DOCTYPE html>
<html>
  <head>
    <title>Türevler ve Entegraller
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
       src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <script async="async" data-cfasync="false" src="//pl22489825.profitablegatecpm.com/d84f574876e65b2d8f0c7bae784c22b3/invoke.js"></script>
      <div id="container-d84f574876e65b2d8f0c7bae784c22b3"></div>

<p><link rel="stylesheet" type="text/css" media="screen" href="https://burakbayramli.github.io/css/style.css">
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>        <br />
        </header>
      </div>
      <div id="main_content_wrap" class="outer">      <br />
        <section id="main_content" class="inner">
        <h1>Türevler ve Entegraller
</h1></p>
<p>Türev ve entegral kavramlarını teorik olarak nasıl açıklarız? Her iki kavram da
modern matematikte artık limitler üzerinden temsil ediliyor.</p>
<p>Türev</p>
<p>Geometrik olarak bakarsak, bir $f(x)$ fonksiyonu var diyelim, bu fonksiyona $P$
noktasında teğet olan sekant çizgisi olsun [1],</p>
<p><img alt="" src="ode_mattuck_65_diffint1_01.jpg" /></p>
<p>Bu çizgi üzerinde iki nokta seçelim, $P,Q$'ya tekabül eden x ekseni üzerinde
biri $x_0$'da diğeri $x_0 + \Delta x$ üzerinde. Bu bölgeye yakından bakarsak,</p>
<p><img alt="" src="ode_mattuck_65_diffint1_02.jpg" /></p>
<p>$f'(x_0)$'nin, yani $x_0$ noktasında $f$'nin türevinin limitler üzerinden tanımı
şöyledir,</p>
<p>$$
\lim_{\Delta x \to 0} \frac{\Delta f}{\Delta x} =
\lim_{\Delta x \to 0} \frac{f(x_0 + \Delta x) - f(x_0)}{\Delta x} =
f'(x_0)
$$</p>
<p>Giriş seviyesinde Calculus'tan bilinen üsteli bir azaltıp çarpım haline getirme
tekniğini hatırlarsak, mesela $f(x) = x^2$ ise $f'(x) = 2x$ gibi, bu tekniği
limitler ile türetebiliriz. Genel bir $x^n$ için türetelim, aradığımız oran
şudur,</p>
<p>$$
\frac{\Delta f}{\Delta x} = \frac{(x_0-\Delta x)^n - x_0^n}{\Delta x}
\qquad (1)
$$</p>
<p>Son ifadede $x_0$ yerine $x$ kullandık, notasyonu basitleştirmek için. Devam
edelim, $(x+\Delta x)^n$ nedir? Genel bir $(p + q)^n$ için düşünürsek,</p>
<p>$$
(p+q)^2 = p^2 + 2pq + q^2
$$</p>
<p>$$
(p+q)^3 = p^3 + 3 p^2 q + 3pq^2 + q^3
$$</p>
<p>$$
(p+q)^4 = p^4 + 4p^3 q + 6p^2 q^2 + 4p q^3 + q^4
$$</p>
<p>gibi devam edecektir.. Nihai formül için Binom Teorisi konusuna bakılabilir [3].
Fakat eldeki formüllerde bile bir kalıp farkedebiliyoruz, bu kalıp</p>
<p>$$
(p+q)^n = p^n + n p^{n-1} q + O(q^2) + q^n
$$</p>
<p>olarak ifade edilebilir. $O(q^2)$ olarak gösterilen "$q^2$ ve üstü derecesini
içeren terimlerin toplamı" notasyonudur. Bu tür bir gruplamak yapmak bize limit
alırken faydalı olacak. Problemimize uygularsak,</p>
<p>$$
(x+\Delta x)^n = x^n + n (\Delta x)x^{n-1} + O(\Delta x^2)
$$</p>
<p>Bu ifadeyi (1) içine koyalım,</p>
<p>$$
\frac{\Delta f}{\Delta x} =
\frac{x^n + n (\Delta x)x^{n-1} + O(\Delta x^2) - x^n}{\Delta x}
$$</p>
<p>$x^n$'ler iptal olacaktır, $\Delta x$ ile böldükten sonra</p>
<p>$$
= n x^{n-1} + O(\Delta x) - \frac{x^n}{\Delta x}
$$</p>
<p>Üstteki ifadenin limitini alınca $\Delta x$ içeren ifadeler yokolur,</p>
<p>$$
\lim_{\Delta x \to 0} \frac{\Delta f}{\Delta x} =
n x^{n-1}
$$</p>
<p>Yani</p>
<p>$$
\frac{\mathrm{d} }{\mathrm{d} x} x^n = n x^{n-1}
$$</p>
<p>Her türlü fonksiyon için limit yaklaşımı kullanılabilir, mesela $\sin(x)$ örneği
[4]'te işlendi.</p>
<p>Entegral</p>
<p>Bir eğrinin altındaki alanı entegral ile hesaplıyoruz. Modern matematikte
entegralin formel tanımı da limit kavramı üzerinden yapılıyor. İki nokta $a,b$
arasındaki bir eğrinin altında kalan alan</p>
<p><img alt="" src="ode_mattuck_65_diffint1_03.jpg" /></p>
<p>olsun. Bu alanın hesabı için ayrıksal bir hesapla başlıyoruz, alanı $n-1$ tane
dikdörtgen şerite bölüyoruz,</p>
<p><img alt="" src="ode_mattuck_65_diffint1_04.jpg" /></p>
<p>Dikdörtgenler $x_0,x_1,..,x_n$ noktalarını baz alıyor, her aralık içinde
herhangi bir $\xi_i$ seçerek bu değere tekabül eden $f(\xi_i)$ ile her
dikdörgenin alanı hesaplanıyor [2, sf. 124]. Tum dikdortgenleri toplarsak,</p>
<p>$$
F_n = f(\xi_1)(x_1 - x_0) + f(\xi_2)(x_2 - x_1) + .. + f(\xi_n)(x_n - x_{n-1})
$$</p>
<p>$\Delta x_i = x_i - x_{i-1}$ diyelim, </p>
<p>$$
F_n = f(\xi_1)\Delta x_1 + f(\xi_2)\Delta x_2 + .. + f(\xi_n)\Delta x_n
$$</p>
<p>Toplam sembolu kullanarak</p>
<p>$$
F_n = \sum _{i=1}^{n} f(\xi_i) (x_i - x_{i-1}) 
$$</p>
<p>Ya da</p>
<p>$$
F_n = \sum _{i=1}^{n} f(\xi_i) \Delta x_i
$$</p>
<p>Entegralın formel tanımı üstteki toplam üzerinden,</p>
<p>$$
\int _{a}^{b} f(x) \mathrm{d} x = \lim_{n \to \infty} F_n
$$</p>
<p>Entegralın "türevin tersi olduğu" bilgisinden bugün standart matematik bilgisi
$x^2$ entegralinin türevde yapılan üstel azaltmanın tersini yapacağını bilir,
azaltmak yerine çoğaltırız, $x^2$ için $x^3 + C$ elde ederiz (tanımsız
-indefinite- entegral için $C$ sabiti eklenir çünkü türev sırasında yokolması
mümkün olabilecek bir sayıdır bu, tanımlı entegral için şart değil), fakat
bu ilişkiyi bilmeseydik hala formel tanım üzerinden bu kurala erisebilirdik. </p>
<p>Eşit aralıklara bölelim büyüklükleri $h = (b-a)/n$ olsun. Toplam</p>
<p>$$
F_n = (a+h)^2 h + (a+2h)^2 h + ... + (a+nh)^2 h
$$</p>
<p>olarak gösterilir, cebirsel işlemleri yaparsak,</p>
<p>$$
= na^2 h + 2ah^2 (1+2+..+n) + h^3 (1^2+2^2+...+n^2)
$$</p>
<p>$$
= na^2h + n(n+1)ah^2 + \frac{1}{6} (n(n+1)(2n+1))h^3
$$</p>
<p>$$
= a^2 (b-a) + (1+\frac{1}{n})a (b-a)^2 +
  \frac{1}{6} (1+\frac{1}{n})(2+\frac{1}{n})(b-a)^3
$$</p>
<p>$\lim_{n\to\infty} 1/n = 0$ olduğu için</p>
<p>$$
\lim_{n\to\infty} F_n = a^2(b-a) + a(b-a)^2 + \frac{1}{3} (b-a)^3 
$$</p>
<p>$$
= \frac{1}{3} (b^3 - a^3)
$$</p>
<p>Aradığımız sonuca eriştik.</p>
<p>Bir diğer örnek $f(x) = x$, yani 45 dereceli çizginin altındaki alan hesabı,
$I = \int_{0}^{b} x \mathrm{d} x$.</p>
<p><img alt="" src="ode_mattuck_94_int_01.png" /></p>
<p>Her parca esit genislikte, $n$ tane var, $\Delta x = (b - 0) / n = b/n$,
parcalar $P = \left\{ 0, \frac{b}{n}, \frac{3b}{n}, ..., \frac{nb}{n}
\right\}$ her $c_k = \frac{kb}{n}$. O zaman </p>
<p>$$ 
\sum_{k=1}^{n} f(c_k) \Delta x = \sum_{k=1}^{n} \frac{kb}{n} \cdot \frac{b}{n}
$$</p>
<p>$f(x) = x$ olduğu için doğal olarak $f(c_k)=c_k$ diyebildik. Devam edelim, </p>
<p>$$ 
= \frac{kb^2}{n^2} = \frac{b^2}{n^2} \sum_{k=1}^{n} k
$$</p>
<p>$\sum_{k=1}^{n} k$ ilginç bir toplam, aslında 1'den n'ye kadar tüm
sayıları topla diyor, bu toplamın $\frac{n(n+1)}{2}$ olduğunu biliyoruz, </p>
<p>$$ 
= \frac{b^2}{n^2} \frac{n(n+1)}{2}
$$</p>
<p>$$ 
\frac{b^2}{2} (1 + \frac{1}{n})
$$</p>
<p>$n \to \infty$ iken üstteki ifadenin $b^2/2$ limitine yaklaştığını
biliyoruz, yani</p>
<p>$$ 
\int_{0}^{b} x \mathrm{d} x = \frac{b^2}{2}
$$</p>
<p>Kaynaklar</p>
<p>[1] Jerison, <em>18.01 Single Variable Calculus, Fall 2006</em>,
    <a href="https://ocw.mit.edu/courses/18-01-single-variable-calculus-fall-2006">https://ocw.mit.edu/courses/18-01-single-variable-calculus-fall-2006</a></p>
<p>[2] Courant, <em>Introduction to Calculus and Analysis, Volume 1</em></p>
<p>[3] Wikipedia, <em>Binomial Theorem</em>,
    <a href="https://en.wikipedia.org/wiki/Binomial_theorem">https://en.wikipedia.org/wiki/Binomial_theorem</a></p>
<p>[4] Bayramli, <em>Normal Diferansiyel Denklemler, Türevler ve Entegraller 2</em></p>
          <br/><a href="../index.html">Yukarı</a>
        </section>          
      </div>
    </body>
</html>
