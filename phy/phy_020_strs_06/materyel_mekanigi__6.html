<!DOCTYPE html>
<html>
  <head>
    <title>Materyel Mekaniği - 6
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>Materyel Mekaniği - 6
</h1>

<p>Normal ve Kaykilma (Shear) Stresleri</p>
<p>Bir öğeyi (member), onun üzerindeki stresi analiz etmenin yollarından
biri bu öğe içine bir düzlem koyulduğunu hayal etmek, alttaki gibi [4, sf. 26],</p>
<p><img alt="" src="phy_020_strs_06_05.jpg" /></p>
<p>Öğe iki yanindan $P$ ile çekiliyor, ve bunun stres etkileri hayali düzlem
üzerinde $\sigma$ olarak görülüyor. Üstteki etki en temel versiyon, düzlem
uygulanan $P$'ye tam dik, bu sebeple hesabı basit $\sigma = P / A$, ki $A$
düzlemin öğeyi kestiği noktadaki alanı, ve kaykılma $\tau = 0$ çünkü uygulanan
kuvvetin dikey bileşeni sıfır.</p>
<p>Fakat analiz düzlemin öğeyi belli bir açıyla kestiği şekilde de yapılabilirdi.
Bu durumda $P$'nin dikey ve yatay bilesenleri farklı olur, </p>
<p><img alt="" src="phy_020_strs_06_06.jpg" /></p>
<p>Görülen $\theta$ açısı için</p>
<p>$$
F = P \cos \theta, \quad V = P \sin \theta
$$</p>
<p>Ayrıca $F,V$ kuvvetlerinin etki ettiği alan da farklıdır, ona $A_\theta$
diyelim, dikey kesimdeki alan $A_0$ olsun, o zaman $A_0 = A_\theta \cos \theta$.</p>
<p>Çok Boyutta Kuvvetler</p>
<p>Giriş dersinden hatırlarsak kuvvet uygulanan kirişlerdeki deformasyon maddenin
özellikleriyle ilişkilendirilebiliyordu, bunun için birim alandaki kuvvet ve
birim boya tekabül eden uzama gözönüne alınıyordu. Çok boyuta geçerken ilk
olarak birim alan bazlı içsel kuvvetlerin alttaki gibi genel bir nesneye nasıl
uygulanacağını görelim [5, sf. 184].</p>
<p><img alt="" src="phy_020_strs_02_16.jpg" /></p>
<p>Bir $O$ noktasına etki eden iç kuvvetleri incelemek için o noktadan geçen bir
düzlem hayal edebiliriz, düzlemi temsil eden ona dik normal vektör $n$ olsun.
Eğer düzlemi ufak parçalara bölsek ve her bölgeye etki eden kuvvetleri ölçsek
oradaki etki eden kuvvetlerin birinden diğerine değişebileceğini görürdük.</p>
<p><img alt="" src="phy_020_strs_02_17.jpg" /></p>
<p>Eğer benzer şekilde $O$ merkezli bir ufak kare $\Delta A$ ele alsak orada etki
eden bir $\Delta F$ olacaktır. $\Delta F$'nin düzleme dik olması gerekmez,
herhangi bir açıda duran bir vektör olabilir, cismin altındaki kuvvetler üstten
alta doğru bastıran kuvvetlerden daha büyükse $\Delta F$ onların tek bir
noktadaki bir tür birleşimi olduğu için yukarı doğru gösteriyor olurdu muhakkak.</p>
<p>Şimdi stres vektörü kavramını tanıştıralım; eğer $\Delta A$ limite doğru giderse</p>
<p>$$
T_n = \lim_{\Delta A \to 0} \frac{\Delta F}{\Delta A}
$$</p>
<p>büyüklüğü stres vektörünü tanımlar.</p>
<p>Dikkat edersek $\Delta F$ büyüklüğü düzlemin duruşuna, yani $n$'ye bağlı olduğu
için özellikle $n$ ibaresini $T$ sembolüne ekledik; her değişik $n$ değişik bir
$T_n$ değerini verebileceği için.</p>
<p>Herhangi bir düzlem kullanabiliriz demiştik, fakat tekrarlanabilirlik, net ifade
açısından her eksene dik birer düzlem, toplam üç tane kullanmak daha iyi
olacak. Örnek $x$ eksenine dik olan bir düzlem altta,</p>
<p><img alt="" src="phy_020_strs_02_18.jpg" /></p>
<p>Daha önce gördüğümüz $\Delta F$'in üstteki resimde düzleme göre bileşenlerine
ayıracağız, bunlar $\Delta F_x$, $\Delta F_y$, $\Delta F_z$. Baktığımız alan ise
kenarları $\Delta y$ ve $\Delta z$ olan bir dikdörtgen, alan $\Delta A_x$ ise
(notasyon olarak dik olduğumüz eksenin sembolünü verdik)
$\Delta A_x = \Delta y \Delta z$.</p>
<p>Daha önce olduğu gibi burada da limit tekniğini kullanabiliriz, $\Delta A_x \to
0$ olacak. Fakat yine notasyonel olarak referans eksen yönündeki strese $\sigma$
sembolü üzerinden normal stres , o eksene dik yani düzleme paralel olan
bileşenlere $\tau$ üzerinden kaykılma (shear) stresi adlarını vereceğiz.
Limitlerle beraber,</p>
<p>$$
\sigma_x = \lim_{\Delta A_x \to 0 } \frac{\Delta F_x}{\Delta A_x}
$$</p>
<p>$$
\tau_{xy} = \lim_{\Delta A_x \to 0 } \frac{\Delta F_y}{\Delta A_x}
$$</p>
<p>$$
\tau_{xz} = \lim_{\Delta A_x \to 0 } \frac{\Delta F_z}{\Delta A_x}
$$</p>
<p>Aynı düzlemle kesme tekniğini iki diğer eksen $y,z$ için de kullanırsak, ve
benzer hesapları yaparsak oradan da altı tane stres değeri elde ederiz, toplam
dokuz tane, hepsi bir arada bir matris içinde,</p>
<p>$$
\left[\begin{array}{rrr}
\sigma_x &amp; \tau_{xy} &amp; \tau_{xz} \\
\tau_{yx} &amp; \sigma_y &amp; \tau_{yz} \\
\tau_{zx} &amp; \tau_{zy} &amp; \sigma_z
\end{array}\right]
$$</p>
<p>Üç Boyutta Eşyönlü (Isotropic) Stres-Gerinim İlişkisi </p>
<p>Şimdi bir kütleye uygulanan stres sonucu ortaya çıkan gerinimi üç boyut için
formülize edeceğiz [3, sf. 871]. Maddenin lineer elastik ve eşyönlü olduğu farz
edilecek, yani uygulanan bir stres farklı yönlerde etkilere sebep olursa bu etki
her yönde eşit şekilde ortaya çıkacak. Aradığımız formül Hooke Kanunu'nun üç
boyutlu hali, buna bazı kaynaklar (listelenen şartlar için) Genelleştirilmiş
Hooke Kanunu ismi de verebiliyor.</p>
<p>Bir gövdeyi her eksen üzerinden $\sigma_x$, $\sigma_y$, $\sigma_z$ streslerine
tabi tutacağız ve sonuçları inceleyeceğiz. Mesela temel Hooke Kanunu $\sigma = E
\epsilon$'den yola çıkarak $\epsilon_x^x = \sigma_x / E$ diyebiliriz,
$\epsilon_x^x$ büyüklüğündeki üstsimge gerinimin $x$ stresi sebebiyle olduğunu
söylüyor, diğerleri de olacak.</p>
<p><img alt="" src="phy_020_strs_00_10.jpg" /></p>
<p>Fakat stres-gerinim ilişkisi sadece tek eksenle kısıtlı değil. Bir eksende stres
uyguladığımızda bunun diğer eksenler üzerinde de etkileri olacaktır.  Çünkü
madde bir yöne uzayıp şekil değiştirir fakat diğer eksenlerde ufalma olacağı
için o eksenlerde eksi yönde gerinim olur.</p>
<p>Mesela üstte ortadaki resmi düşünürsek, $\sigma_y$ stresi uygulandığında $x$
yönünde bir negatif gerinim olur, çünkü madde o eksen bağlamında içe doğru
daralır, şekil değiştirir, bunu formül</p>
<p>$$
\epsilon_x^y =  \frac{- v \sigma_y}{E}
$$</p>
<p>ile gösterebiliriz ki $v$ Poisson oranı. Dikkat $y$ yönündeki stresin etkisi
sadece $E$ sabiti ile değil $v/E$ sabiti ile $y$ eksenine yansıyor. Bu normal
olmalı çünkü bir eksene direk uygulanan stres ve onun aynı eksende yol açtığı
gerinim diğer eksenlerdeki yan etki gibi görülebilecek gerinimler ile aynı
olamaz.</p>
<p>Benzer şekilde $z$ stresinin yol açtığı gerinim</p>
<p>$$
\epsilon_x^z =  \frac{- v \sigma_z}{E}
$$</p>
<p>Tüm bu gerinimleri toplarsak $x$ eksenindeki toplam gerinim elde edilir,</p>
<p>$$
\epsilon_x = \epsilon_x^x + \epsilon_x^y + \epsilon_x^z
$$</p>
<p>$$
= \frac{\sigma_x}{E} - \frac{v \sigma_y}{E} - \frac{v \sigma_z}{E} 
$$</p>
<p>Benzer şekilde $y$ ve $z$ yönündeki gerinimler de elde edilebilir,</p>
<p>$$
\epsilon_y = \frac{\sigma_y}{E} - \frac{v \sigma_x}{E} - \frac{v \sigma_z}{E} 
$$</p>
<p>$$
\epsilon_z = \frac{\sigma_z}{E} - \frac{v \sigma_x}{E} - \frac{v \sigma_y}{E} 
$$</p>
<p>Son üç denklemi birleştirip stresler solda olacak şekilde düzenlersek,</p>
<p>$$
\sigma_x = \frac{E}{(1+v)(1-2v)} [\epsilon_x (1-v) + v \epsilon_y + v \epsilon_z ]
$$</p>
<p>$$
\sigma_y = \frac{E}{(1+v)(1-2v)} [ v \epsilon_x + \epsilon_y (1-v) + v \epsilon_z  ]
$$</p>
<p>$$
\sigma_z = \frac{E}{(1+v)(1-2v)} [v \epsilon_x + v \epsilon_y + \epsilon_z (1-v)  ]
$$</p>
<p>Ayrıca normal stresler için kullanılan Hooke Kanunu $\sigma = E \epsilon$ benzer
bir şekilde kaykılma (shear) stresi ve kaykılma gerinimi için de geçerlidir, ama
sabit $E$ yerine $G$ kullanılır,</p>
<p>$$
\tau = G \gamma
$$</p>
<p>$G$ sabitine Kaykılma Genliği (Shear Modulus) ismi veriliyor, birazdan nasıl
türetildiğini göreceğiz. 0 zaman üç boyutta ortaya çıkabilecek üç kaykılma
stresi</p>
<p>$$
\tau_{xy} = G \gamma_{xy} \qquad 
\tau_{yz} = G \gamma_{yz} \qquad 
\tau_{zx} = G \gamma_{zx}
$$</p>
<p>$G$ ile $E$ arasında bir ilişki var, bu formül</p>
<p>$$
G = \frac{E}{2(1+v)}
$$</p>
<p>Bu formülün türetilmesi için [3, sf. 70]'e bakılabilir.</p>
<p>Şimdi üstteki tüm formülleri matris formunda bir araya koyabiliriz,</p>
<p>$$
\left[\begin{array}{c}
\sigma_x \\ \sigma_y \\ \sigma_z \\ \tau_{xy} \\ \tau_{yz} \\ \tau_{zx}
\end{array}\right] =
\frac{E}{(1+v)(1-2v)}
\left[\begin{array}{cccccc}
1-v &amp;  v  &amp;  v  &amp;            0      &amp;               0  &amp;  0  \\
 v  &amp; 1-v &amp;  v  &amp;            0      &amp;               0  &amp;  0  \\
 v  &amp;  v  &amp; 1-v &amp;            0      &amp;               0  &amp;  0  \\
 0  &amp;  0  &amp;  0  &amp; \dfrac{1-2v}{2}   &amp;               0  &amp;  0  \\
 0  &amp;  0  &amp;  0  &amp;            0      &amp;  \dfrac{1-2v}{2} &amp;  0  \\
 0  &amp;  0  &amp;  0  &amp;            0      &amp;               0  &amp;  \dfrac{1-2v}{2} 
\end{array}\right]
\left[\begin{array}{c}
\epsilon_x \\ \epsilon_y \\ \epsilon_z \\ \gamma_{xy} \\ \gamma_{yz} \\ \gamma_{zx}
\end{array}\right]
$$</p>
<p>Matrisin sol alt kısmının simetri sebebiyle sağ üst kısım ile aynı olduğuna
dikkat.</p>
<p>Eğer gerinim değişkenlerini eşitliğin solunda stresleri sağda tutmak istersek,
üstteki matrisin tersini bulmamız lazım [8, sf. 161], sembolik ters alma
işlemini <code>sympy</code> ile yapabiliriz,</p>
<pre><code class="python">import sympy as sym
E, v = sym.symbols('E v')
matrix = E/((1+v)*(1-2*v))*sym.Matrix([[1-v,v,v,0,0,0],
                     [v,1-v,v,0,0,0],
             [v,v,1-v,0,0,0],
             [0,0,0,(1-2*v)/2,0,0],
                     [0,0,0,0,(1-2*v)/2,0],
             [0,0,0,0,0,(1-2*v)/2]])
sym.latex(matrix.inv())
</code></pre>

<p>$$
\left[\begin{matrix}\dfrac{1}{E} &amp; - \dfrac{v}{E} &amp; - \dfrac{v}{E} &amp; 0 &amp; 0 &amp; 0\\- \dfrac{v}{E} &amp; \dfrac{1}{E} &amp; - \dfrac{v}{E} &amp; 0 &amp; 0 &amp; 0\\- \dfrac{v}{E} &amp; - \dfrac{v}{E} &amp; \dfrac{1}{E} &amp; 0 &amp; 0 &amp; 0\\0 &amp; 0 &amp; 0 &amp; \dfrac{2 v + 2}{E} &amp; 0 &amp; 0\\0 &amp; 0 &amp; 0 &amp; 0 &amp; \dfrac{2 v + 2}{E} &amp; 0\\0 &amp; 0 &amp; 0 &amp; 0 &amp; 0 &amp; \dfrac{2 v + 2}{E}\end{matrix}\right]
$$</p>
<p>Bir basitleştirme daha yapılabilir, bunu kendimiz görebiliyoruz, $1/E$ dışarı
çekelim, hepsini bir araya koyalım,</p>
<p>$$
\left[\begin{array}{c}
\epsilon_x \\ \epsilon_y \\ \epsilon_z \\ \gamma_{xy} \\ \gamma_{yz} \\ \gamma_{zx}
\end{array}\right] =
\frac{1}{E}
\left[\begin{array}{cccccc}
1 &amp; -v &amp; -v &amp; 0 &amp; 0 &amp; 0 \\
-v &amp; 1 &amp; -v &amp; 0 &amp; 0 &amp; 0 \\
-v &amp; -v &amp; 1 &amp; 0 &amp; 0 &amp; 0 \\
0 &amp; 0 &amp; 0 &amp; 2(1+v) &amp; 0 &amp; 0 \\
0 &amp; 0 &amp; 0 &amp; 0 &amp; 2(1+v) &amp; 0 \\
0 &amp; 0 &amp; 0 &amp; 0 &amp; 0 &amp; 2(1+v)
\end{array}\right]
\left[\begin{array}{c}
\sigma_x \\ \sigma_y \\ \sigma_z \\ \tau_{xy} \\ \tau_{yz} \\ \tau_{zx}
\end{array}\right]
$$</p>
<p>Düzlem Stresi (Plane Stres)</p>
<p>Eğer bir gövde sadece iki boyutta strese tabi tutuluyorsa bu gövdenin "düzlem
stresi" durumunda olduğu söylenir [3, sf. 70]. Bu tür stres / gerinimde
$\sigma_z = \tau_{xz} = \tau_{yz} = 0$'dir yani üçüncü boyut $z$ eksenine dönük
hiçbir aksiyon yoktur. Bu durumda Genel Hooke Kanunu alttaki üç denkleme
indirgenebilir,</p>
<p>$$
\epsilon_x = \frac{1}{E} (\sigma_x - v \sigma_y )
$$</p>
<p>$$
\epsilon_y = \frac{1}{E} (\sigma_y - v \sigma_x )
$$</p>
<p>$$
\gamma_{xy} = \frac{1}{G} \tau_{xy}
$$</p>
<p>Üç boyutlu durumda olduğu gibi üstteki formülleri matris formunda
gösterebiliriz,</p>
<p>$$
\left[\begin{array}{c}
\epsilon_{x} \\ \epsilon_{y} \\ \gamma_{xy}
\end{array}\right] =
\frac{1}{E}
\left[\begin{array}{ccc}
1 &amp; -v &amp; 0 \\
-v &amp; 1 &amp; 0 \\
0 &amp; 0 &amp; 2(1+v)
\end{array}\right]
\left[\begin{array}{c}
\sigma_x \\ \sigma_y \\ \tau_{xy}
\end{array}\right]
$$</p>
<p>Yine bir yer değiştirme işlemi yapılabilir, üstteki matrisin tersini alırsak
stresler sola geçer, </p>
<p>$$
\left[\begin{array}{c}
\sigma_x \\ \sigma_y \\ \tau_{xy}
\end{array}\right] = 
\frac{E}{(1-v)^2}
\left[\begin{array}{ccc}
1 &amp; v &amp; 0 \\ v &amp; 1 &amp; 0 \\ 0 &amp; 0 &amp; \dfrac{(1-v)}{2}
\end{array}\right]
\left[\begin{array}{c}
\epsilon_{x} \\ \epsilon_{y} \\ \gamma_{xy}
\end{array}\right] 
$$</p>
<p>Bazı formülasyonlarda üstteki matrisin çarpan sabitin böleninde $(1+v)$
görülebiliyor, bu durumda $(1-v)^2=(1+v)(1-v)$ olduğunu hatırlayalım, ve ona
göre matrisin tüm öğeleri $(1-v)$ ile bölünmüş olacaktır, farketmez, her iki
form da aynı sonucu verir.</p>
<p>Kaykılma Genliği</p>
<p>Burulma (Torsion)</p>
<p>Eksenel ve eksene dik yüklemelerden biraz daha çetrefil analiz gerektiren bir
yük uygulama şekli, bir çubuğun büküldüğü zaman ortaya çıkan burulma durumudur.
Burulma bir öğe momentlerle, ya da torklarla dönüşsel olarak yüklendiği zaman
ortaya çıkar [1, sf. 224].</p>
<p><img alt="" src="phy_020_strs_06_01.jpg" /></p>
<p>Mesela üstteki ilk resimde bir vidanın döndürülmesi görülüyor, bu durumda bir el
bir $T$ torku uygular. Bir arabanın tekerlek aksı, şaftı ya da gemilerin
pervanesine (propeller) dönüş ileten aks aynı davranışı sergiler.  Altta üçüncü
resimde görülen tork ilk nokta için $T_1 = P_1 d_1$ ile, ikincisi $T_2 = P_2
d_2$ ile hesaplanabilir.</p>
<p><img alt="" src="phy_020_strs_06_02.jpg" /></p>
<p>Burulmanın materyel seviyesindeki deforme edici etkilerine bakalım. $L$
uzunluğunda bir birörnek (üniform) çubuk $T$ torku ile buruluyor. Bu
burulma baş noktasında daha az sağa gittikçe daha fazla değişime
sebep olacaktır, en sonda, görüldüğü gibi, mesela bir $q$ noktası, $q'$
noktasına gelebilir. </p>
<p><img alt="" src="phy_020_strs_06_03.jpg" /></p>
<p>Eğer daha ufak bir parçaya odaklanırsak, bu parçanın en uç sağ noktasındaki
bir $b$ noktasının $b'$'ye geldiğini hayal edebiliriz, peki burulma öncesi $ab$
çizgisi ile sonrası ortaya çıkan $ab'$ çizgisi arasındaki  $\gamma_{max}$
açısını nasıl hesaplarız? </p>
<p><img alt="" src="phy_020_strs_06_04.jpg" /></p>
<p>Elimizde bir daire parçası $bb'$ var, bu daire parçası diğer çizgiler $ab$
ve $ab'$ ile bir üçgen oluşturuyor. Küçük açılar sözkonusu ise bu durumda
açı hesabının</p>
<p>$$
\gamma_{max} = \frac{bb'}{ab}
$$</p>
<p>ile yapılabileceğini biliyoruz [2]. $ab$ ile $\mathrm{d} x$ aynı uzunluktadır,
ayrıca dairenin $bb'$ parçasının $r \mathrm{d} \phi$ ile hesaplanabileceğini de
biliyoruz, bunları üstteki formülde yerine koyarsak,</p>
<p>$$
\gamma_{max} = \frac{r \mathrm{d} \phi}{\mathrm{d} x}
$$</p>
<p>Bu denklem çubuğun en üst tabakasındaki kaykılma gerinimi $\gamma_{max}$
ile burulma açısı arasında bir ilişki kurar.</p>
<p>[devam edecek]</p>
<p>Kaynaklar</p>
<p>[1] Gere, <em>Mechanics of Materials</em></p>
<p>[2] Bayramlı, <em>Normal Diferansiyel Denklemler, Trigonometri</em></p>
<p>[3] Craig, <em>Mechanics of Materials, Third Edition</em></p>
<p>[4] Mazurek, <em>Mechanics of Materials, 6th Edition</em></p>
<p>[5] Crandall, An Introduction to the Mechanics of Solids</p>
          <br/><a href="../index.html">Yukarı</a>
        </section>          
      </div>
    </body>
</html>
