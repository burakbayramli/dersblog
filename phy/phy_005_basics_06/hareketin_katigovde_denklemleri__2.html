<!DOCTYPE html>
<html>
  <head>
    <title>Hareketin Katı-Gövde Denklemleri - 2
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
       src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <script async="async" data-cfasync="false" src="//pl22489825.profitablegatecpm.com/d84f574876e65b2d8f0c7bae784c22b3/invoke.js"></script>

<p><link rel="stylesheet" type="text/css" media="screen" href="https://burakbayramli.github.io/css/style.css">
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>        <br />
        </header>
      </div>
      <div id="main_content_wrap" class="outer">      <br />
        <section id="main_content" class="inner">
        <h1>Hareketin Katı-Gövde Denklemleri - 2
</h1></p>
<p>Daha önce rotasyon matrisi bazlı hareket denklemlerini vermiştik. Bu yazıda
cisim duruşu ve dönüş mekaniğini kuaterniyon kavramı üzerinden hesaplayacağız,
daha önce görülen bazı kavramların da tekrar üzerinden geçeceğiz.</p>
<p>Lineer Hız, Momentum</p>
<p>Cisim yeri ve hızı şöyle alakalı,</p>
<p>$$
\frac{\mathrm{d} x(t)}{\mathrm{d} t} = v(t)
$$</p>
<p>Katı gövdenin momentumu</p>
<p>$$
p(t) = m v(t)
$$</p>
<p>Newton'un ikinci kanununa gore,</p>
<p>$$
\frac{\mathrm{d} p(t)}{\mathrm{d} t} = F(t)
$$</p>
<p>Yani momentumun zamansal türevi kuvvettir. Hareket hesaplarında $F$ entegre
edilerek $p$ hesaplanır, $p$'yi $m$ ile bölerek $v$ elde ederiz, ve onu entegre
ederek cisim yeri $x$ elde edilir [1, sf. 466].</p>
<p>Açısal Momentum</p>
<p>Lineer momentum kavramı anlaşılması kolay, onu bir tür atalet olarak görüyoruz,
hareket eden bir objenin düz bir çizgi üzerindeki hareketini devam ettirmeye
olan meyili. Tabii ki bu meyil, hareketin devamlılığı o anki hız ve cismin
kütlesiyle orantılı, $mv$ buradan geliyor. Açısal momentum da benzer bir kavram,
tek fark bir eksen etrafında dönmekte olan bir cismin dönmeye devam etme meyili.
O zaman üç boyutta, orijin etrafındaki açısal momentum $\vec{L}$, $m$ kütleli
cismin orijine olan uzaklığı $\vec{r}$ ile $m\vec{v}$ çapraz çarpımıdır [1, sf. 42].</p>
<p>$$
L = r \times p = r \times mv
$$</p>
<p>Aynen kuvvetin momentumun zamansal türevi olması gibi, tork benzer şekilde
açısal momentumun türevidir, bunu görmek için üstteki $L$'nin türevini alalım,</p>
<p>$$
\frac{\mathrm{d} L}{\mathrm{d} t} = \frac{\mathrm{d} (r \times p)}{\mathrm{d} t}
$$</p>
<p>Eşitliğin sağındaki türev zincirleme kuralı ile şöyle açılır,</p>
<p>$$
= r \times \frac{\mathrm{d} p}{\mathrm{d} t} + \frac{\mathrm{d} r}{\mathrm{d} t} \times p
$$</p>
<p>$\mathrm{d} p / \mathrm{d} t = F$, $\mathrm{d} r / \mathrm{d} t = v$ olduğunu biliyoruz, üstte yerine
geçirelim,</p>
<p>$$
= r \times F + v \times p
$$</p>
<p>Fakat $v$ ile $p$ aynı yöne işaret eden vektörler, onların çapraz çarpımı sıfır,
geri kalanlar,</p>
<p>$$
\frac{\mathrm{d} L}{\mathrm{d} t} = r \times F = \tau
$$</p>
<p>Bir diğer eşitlik</p>
<p>$$
L(t) = J(t) w(t)
$$</p>
<p>Bu formül açısal momentum ile açısal hız $w$ (diğer kaynaklarda $\omega$) ile
ilişkilendirir, lineer momentum'daki kütle yerine burada $J$ (diğer kaynaklarda
$I$ diye geçer) var, ki $J$ bir atalet tensoru, objenin şekline, ağırlık
dağılımına göre değişir, ve bu değerin kendisi de obje döndükçe değişime uğrar.</p>
<p>Hesaplarda gereken uygulanan tork $\tau(t)$'un sebep olduğu cisim dönüşünü
bulmak, bunun için $\tau$ entegre edilerek $L$ elde edilir, $L$ değeri $J$ ile
bölünerek (daha doğrusu $J$ bir matris olduğu için onun tersi alıp çarpılarak)
$w$ elde edilir. Kuaterniyon durumunda</p>
<p>$$
\frac{\mathrm{d} q(t)}{\mathrm{d} t} = \frac{1}{2} \omega(t) q(t)
$$</p>
<p>entegre edilerek objenin dönüş sonrası yeni işaret ettiği yer bulunur (burada
$\omega$ açısal hızı temsil eden kuaterniyon). Üstteki denklemi türetmek
gerekirse [4, sf. 264] kaynağına başvurulabilir. Herhangi iki kuaterniyonun bir
geçiş kuaterniyonu ile birbirine bağlanabildiğini biliyoruz. O zaman ufak bir
zaman dilimi $\Delta t$ içinde $q(t)$ ve $q(t + \Delta t)$ kuaterniyonlarının
nasıl ilişkili olduğuna bakarız, yani aradığımız bir $\Delta r(t)$ öyle ki</p>
<p>$$
q(t + \Delta t) = q(t) \Delta r(t)
$$</p>
<p>olsun, ve</p>
<p>$$
\Delta r(t) = \cos (\Delta \alpha) + v(t) \sin(\theta \alpha)
$$</p>
<p>Üstteki formülü kuaterniyon tanımından [3] biliyoruz, dönüş açısı $2 \Delta
\alpha$, ve etrafında dönüşün yapıldığı eksen vektör $v(t)$.</p>
<p>Dönüş açısı $\Delta \alpha$ çok ufak, bu sebeple küçük açı yaklaşıklaması [5]
üzerinden $\cos(\Delta \alpha) \approx 1$, $\sin(\Delta \alpha) \approx \Delta
\alpha$, o zaman</p>
<p>$$
\Delta r(t) = 1 + v(t) (\Delta \alpha)
$$</p>
<p>Bu demektir ki</p>
<p>$$
q(t + \Delta t) = q(t) [1 + v(t) (\Delta \alpha)]
$$</p>
<p>$$
 = q(t)  + q(t) v(t) (\Delta \alpha)
$$</p>
<p>$$
\Rightarrow q(t + \Delta t) - q(t) = q(t) v(t) (\Delta \alpha)
$$</p>
<p>Şimdi her iki tarafı $\Delta t$ ile bölüp limit uygularsak,</p>
<p>$$
\frac{\mathrm{d} q}{\mathrm{d} t} = \lim_{\Delta t \to 0} \frac{q(t + \Delta t) - q(t)}{\Delta t}
$$</p>
<p>$$
= \lim_{\Delta t \to 0} \frac{q(t) v(t) (\Delta \alpha)}{\Delta t}
$$</p>
<p>Dikkat edersek skalar $\Delta \alpha$ değişimi $\Delta t$ ile bölünüyor, bu bize
skalar açısal değişim $\omega(t)$'yı verir. Bu açısal hızın vektör $v(t)$ ile
çarpılması ise $v(t)$ etrafındaki skalar açısal değişim $\vec{\omega}(t)$'yı
verir, yani</p>
<p>$$
= q(t) v(t) \omega(t) = q(t) \vec{\omega}(t)
$$</p>
<p>Son formül dönüş açısı $2 \Delta \alpha$ içindi, eğer $\Delta \alpha$
istiyorsak, formülü $1/2$ ile çarparız. Böylece </p>
<p>$$
\frac{\mathrm{d} q(t)}{\mathrm{d} t} = \frac{1}{2} \vec{\omega}(t) q(t)
$$</p>
<p>formülüne erişmiş olduk. $q(t)$ için gereken entegrasyon üstteki formül
üzerinden yapılır.</p>
<p>Not: Hesapsal hataların birikmemesi için $q(t)$'yi sürekli normalize etmek
iyi bir fikirdir, bu normalizasyon</p>
<p>$$
q(t) = \frac{\hat{q(t)}}{|\hat{q(t)}|}
$$</p>
<p>ile gerçekleştirilebilir [1, sf. 468].</p>
<p>Hepsini bir araya koyarsak entegrasyonun uygulanacağı nihai yapı şu şekilde
gösterilebilir,</p>
<p>$$
\frac{\mathrm{d}}{\mathrm{d} t}
\left[\begin{array}{c}
x \\ q \\ p  \\ L
\end{array}\right] =
\left[\begin{array}{c}
\dot{x} \\ \dot{q} \\ \dot{p}  \\ \dot{L}
\end{array}\right] =
\left[\begin{array}{ccc}
m^{-1} p \\ \omega q / 2 \\ F \\ \tau
\end{array}\right]
$$</p>
<p>[devam edecek]</p>
<p>Kaynaklar</p>
<p>[1] Eberly, <em>Game Physics 2nd Ed</em></p>
<p>[2] Bayramlı, <em>Diferansiyel Denklemler Ders 2</em></p>
<p>[3] Bayramlı, <em>Döndürme (Rotation) - 2</em></p>
<p>[4] Kuipers, <em>Quaternions and Rotation Sequences</em></p>
<p>[5] Bayramlı, <em>Normal Diferansiyel Denklemler, Trigonometri</em></p>
          <div id="container-d84f574876e65b2d8f0c7bae784c22b3"></div>

          <br/><a href="../index.html">Yukarı</a>
        </section>          
      </div>
    </body>
</html>
