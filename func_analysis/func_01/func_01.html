<h1>Ders 1</h1>
<!DOCTYPE html>
<html>
  <head>
    <title>Ders 1 
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Önce Reel Analiz (Real Analysis) ile başlayalım. Fonksiyonel Analizdeki pek
çok kavram Reel Analiz ile benzer (ama daha geneldir). </p>
<p>Reel Çizgi </p>
<p>Reel sayıların olduğu küme $\mathbb{R}$'ye geometrik bir açıdan "reel
çizgi" ismi de verilir. Reel çizgi üzerinde uzaklık kavramı, mesela iki
nokta $x,y$ arasında</p>
<p>$$ d(x,y) = |x - y| $$</p>
<p>olarak gösterilebilir. Uzaklık fonksiyonu $d$'nin özellikleri şunlardır:</p>
<ol>
<li>
<p>$d(x,y) &gt; 0$. Her uzaklık ya sıfır, ya da pozitiftir. </p>
</li>
<li>
<p>$d(x,y) = 0$ eğer $x=y$ ise. </p>
</li>
<li>
<p>$d(x,y) = d(y,x)$</p>
</li>
<li>
<p>$d(x,y) \le d(x,z) + d(z,y)$. Bu eşitsizliğe "üçgen eşitsizliği
(triangle inequality) ismi verilir. </p>
</li>
</ol>
<p><img alt="" src="1_03.png" /></p>
<p>Özet olarak söylenmeye çalışılan, $x,y$ arasında üçüncü bir noktaya
zıplanarak gidiliyorsa, bu mesafeyi arttırır, ve bu artış en az $x,y$
arasındaki mesafe kadardır. Daha fazla da olabilir. </p>
<p>Diziler (Sequences)</p>
<p>Bir dizi aslında sadece bir listedir. Listede 1. eleman vardır, 2. eleman
vardır, vs. ve bu sonsuza kadar devam eder. Bu nokta önemli, matematikte
sonlu / sınırlı (finite) bir liste dizi değildir. Dizilerin önemli bir
özelliği sonsuza kadar devam etmeleridir. </p>
<p>Daha formel olarak bakarsak doğal sayıların, yani $\mathbb{N}$ kümesinin de
tanımda bir rol oynadığını görebiliriz. Listedeki her eleman dizideki sıra
numarası ile etiketlenebilir, 1. elemanı "1", 2. elemanı "2", vs. olarak
etiketleyebiliriz, o zaman bu açıdan bakarsak bir dizinin, doğal sayılar ile
başka bir küme arasındaki bir <em>eşleşme</em> olduğunu da söyleyebiliriz. Bu
eşleşme bir diğer tanımla bir fonksiyondur. Yani bir dizi aslında bir
fonksiyondur, yani</p>
<p>$$ f: \mathbb{N} \to \mathbb{R} $$</p>
<p>Dizimizi </p>
<p>$$ f(1),f(2),f(3),...,f(n),.. $$</p>
<p>olarak gösterebiliriz. </p>
<p>Yaklaşmak (Convergence) </p>
<p>Açık bir şekilde görüleceği üzere alttaki dizi</p>
<p>$$ 1,\frac{1}{2},\frac{1}{3},\frac{1}{4},... $$</p>
<p>gittikçe 0 değerine doğru gidiyor. Bu dizi "sıfıra yakınsıyor
(convergence)" deriz, ya da "dizinin limiti sıfır" deriz. Peki bu fikri
nasıl daha açık, net olarak tanımlayabiliriz? </p>
<p>Yaklaşan seriler 18. yüzyılda incelendi ve geliştirildi, fakat o zamanlarda
bu tür dizilerin tanımı hiçbir net olarak ortaya koyulmadı. Literatur
taranırsa tanıma en yakın olacak şey şöyledir:</p>
<p>"Bir dizi ${s_n}$ $L$ sayısına yaklaşır, eğer bu dizideki terimler
gittikçe $L$'e yakınlaşlıyorsa". </p>
<p>Bu tanımın oldukça genel, kabaca olarak yapılmış olması bir yana, bazen
bizi yanlış yollara bile sürükleyebilir. Mesela şu diziyi ele alalım </p>
<p>$$ .1, .01, .02, .001, .002, .0001, .0002, .00001, .00002, ... $$</p>
<p>Bu dizi muhakkak sıfıra "yakınlaşıyor", fakat terimler düzenli bir şekilde
sıfıra yaklaşmıyorlar. Her ikinci adımda birazcık sapıyorlar. Ya da şu dizi</p>
<p>$$ .1, .11, .111, .1111, .11111, .111111, ... $$</p>
<p>Bu dizi gittikçe .2'ye "yakınlaşıyor", fakat bu dizinin .2'ye yaklaştığı
iddia edilemez. Gerçek limit 1.9 olmalı, 2 değil. Ne olduğu belli olmayan
bir "gittikçe yaklaşma" tanımına değil, bizim aslında "gelişigüzel
yakınlık (arbitrarily close)" tanımına ihtiyacımız var.</p>
<p>Bu fikri en iyi yakalayabilen 1820'li yıllarda Augustin Cauchy
oldu. Eşitsizlikleri kullanarak "herhangi / gelişigüzel yakınlık"
kavramını formüle eden bir tanım bulmayı başardı. Bu şekilde limit kavramı
gayet açık matematiksel eşitliszlikler ile gösterilebildi.</p>
<p>Tanım: Bir Dizinin Limiti </p>
<p>${s_n}$'nin reel sayılardan müteşekkil bir dizi olduğunu
düşünelim. ${s_n}$'nin bir reel sayı $L$'e yaklaştığını söyleriz, ve bunu</p>
<p>$$ \lim_{n\to\infty} s_n = L $$</p>
<p>olarak belirtiriz. Ya da</p>
<p>$$ s_n \to L \ olur, \ n \to \infty \ iken $$</p>
<p>eğer her $\epsilon &gt; 0$ için öyle bir tam sayı $N$ var ise, ki bu $N$ şu
şartlara uymalı</p>
<p>$$ |s_n - L| &lt; \epsilon  $$</p>
<p>$n \ge N$ olduğu her zaman için. </p>
<p>Bir dizi yaklaşmıyorsa, ona uzaklaşan (divergent) dizi adı verilir. Bu her
iki tür ile aynı derecede ilgileniyoruz. </p>
<p>Not: Tanımda $N$'nin $\epsilon$'a bağlı olduğu görülüyor, eğer $\epsilon$
çok ufak ise mesela, o zaman $N$'in oldukça büyük olması
gerekebilir. Bu açıdan bakılınca aslında $N$'nin $\epsilon$'nun bir
fonksiyonu olduğu söylenebilir. Bu durumu tam vurgulamak için bazen
$N(\epsilon)$ yazmak daha iyi olabilir. </p>
<p>Not: Tanıma dikkat edersek, şartlara uyan bir $N$ bulununca, o $N$
değerinden daha büyük herhangi bir $N$ de kullanabiliriz. Yani üstteki
tanım bize herhangi bir $N$ bulmamızı söyler, illa ki "en küçük" $N$'i
bulmamız gerekmez. </p>
<p>Tanım bunu söylemiyor olsa bile ibarenin asıl gücü $N$'nin {\em $\epsilon$
  ne kadar küçük olursa olsun bulunabiliyor olmasıdır}. Eğer $\epsilon$
büyük bir sayı ise $N$'i bulmak kolay olur. Eğer $\epsilon = 0.1$ için (ki
bu sayı $\epsilon$ türü sayılar için büyük sayılır) işleyen bir $N$
bulursak, aynı $N$ daha büyük  $\epsilon$ değerleri için de işleyecektir. </p>
<p>Örnek </p>
<p>Üstteki tanımı kullanarak </p>
<p>$$ \lim_{n \to \infty } \frac{n^2}{2n^2 + 1} = \frac{1}{2} $$</p>
<p>olduğunu ispat edelim. Yanlız şunu belirtelim, üstteki tanım limitin 1/2
olacağını hesaplamak tekniği olarak verilmiyor. İfade limit kavramına kesin
bir tanım getiriyor ama o limiti hesaplamak için kesin bir metot
sunmuyor. Neyse ki çoğumuz bu hesabı yapmak için yeterince Calculus
hatırlıyoruz, böylece limitin doğruluğunu ispatlamadan önce ne olduğunu
bulabiliriz.</p>
<p>$$ \lim_{n \to \infty } \frac{n^2}{2n^2 + 1}  =
\lim_{n \to \infty } \frac{1}{2 + 1/n^2} =
\frac{1}{\lim_{n \to \infty }(2 + 1/n^2)} 
$$</p>
<p>$$ = \frac{1}{2 + \lim_{n \to \infty }(1/n^2)}  = \frac{1}{2} $$</p>
<p>Bu hesap, eğer tüm adımların doğruluğu ispatlanırsa, limitin ne olduğunun
da ispatı olabilirdi. Adımların doğruluğunu daha sonra göstereceğiz,
böylece her seferinde $\epsilon,N$ temelli argümanları kullanmamıza gerek
kalmayacak. Şimdi  $\epsilon,N$ bazlı ispata gelelim, </p>
<p>Pozitif bir $\epsilon$'un verildiğini varsayalım. Öyle bir $N$ (ya da
$N(\epsilon)$, hangisini tercih ederseniz) bulmamız gerekiyor ki, dizide
$N$. terimden sonraki her eleman 1/2'ye $\epsilon$'dan daha yakın olsun, ve
şu ifade doğru olsun</p>
<p>$$ 
\bigg|\frac{n^2}{2n^2+1} - \frac{1}{2}\bigg| &lt; \epsilon
 $$</p>
<p>ki $n=N,n=N+1,n=N+1,N+2,...$. Sonuçtan geriye doğru gidersek işimiz
kolaylaşır, yani verilen $N$ için $\epsilon$'nun ne kadar büyük olması
gerektiğini hesaplarsak. Üstteki mutlak değer (absolute değer) işaretinin 
içine bakalım, </p>
<p>$$ 
\frac{n^2}{2n^2+1}  - \frac{1}{2} = 
\frac{2n^2}{2(2n^2+1)}  - \frac{2n^2+1}{2(2n^2+1)} 
 $$</p>
<p>$$<br />
= \frac{2n^2 - 2n^2 - 1}{2(2n^2+1)} = 
= \frac{- 1}{2(2n^2+1)} 
$$</p>
<p>Tam değer alınınca </p>
<p>$$  \frac{1}{2(2n^2+1)} &lt; \epsilon$$</p>
<p>olmalı, ya da</p>
<p>$$ 4n^2 + 2 &gt; \frac{1}{\epsilon} $$</p>
<p>Dikkat, tersine çevirince küçüklük işareti büyüklük oldu. </p>
<p>Bu ifadeye uyan en küçük $n$, aradığımız $N$. O zaman </p>
<p>$$ N^2 &gt; \frac{1}{4}\bigg(\frac{1}{\epsilon} - 2\bigg) $$</p>
<p>ifadesine uyan her tam sayı $N$ bizim için uygun. İlla ki en küçük $N$
olması gerekmez, en rahat olan $N$ biraz büyükçe olabilir, mesela eğer sağ
taraftaki $1/4\epsilon$ terimine (sağ tarafta daha fazlası var, ama eksi
işareti bu terimi daha küçültecek nasıl olsa) eşit bir şeyleri sol tarafta
istiyorsak, onun karesini $N$ olarak kabul ederiz,</p>
<p>$$ N &gt; \frac{1}{2\sqrt{\epsilon}} $$</p>
<p>deriz. </p>
<p>Bu örneğin bize verdiği asıl ders, aslında, tanımın bize limit teorisini
geliştirmek için teorik / kesin (rigourous) bir yöntem sunması ama bu
limitlerin hesabını yapmak için pratik bir yöntem olmaması. Bir limitin
doğruluğunu hesaplamak için nadiren böyle bir yönteme başvurulur. </p>
<p>Alt Dizinler (Subsequences) </p>
<p>$$ 1, -1, 2, -2, 3, -3, 4, -4, 5, -5, . . . $$</p>
<p>şeklindeki bir dizinin içinde iki tane daha dizin olduğu
görülebilir. Bunlardan biri</p>
<p>$$ 1, 2, 3, 4, 5, ... $$</p>
<p>Diğeri </p>
<p>$$ -1, -2, -3, -4, -5, ... $$</p>
<p>Bu dizin içinde dizin kavramını temsil etmek için "altdizin" kelimesini
kullanacağız. Çoğunlukla bir dizini incelemenin en iyi yolu onun
altdızinlerine bakmaktır. Ama altdizinlerin daha derli toplu bir tanımı ne
olabilir acaba? Üstte kabaca yaptığımız kavramın formel matematiksel bir
tanımına ihtiyacımız var. </p>
<p>Tanım</p>
<p>$$ s_1, s_2,s_3,s_4,...$$</p>
<p>gibi herhangi bir dizini ele alalım. Altdizin ile </p>
<p>$$ s_{n_1},s_{n_2},s_{n_3},s_{n_4},... $$</p>
<p>demek istiyoruz ki</p>
<p>$$ n_1 &lt; n_2 &lt; n_3 &lt; ... $$</p>
<p>olmalı, altdizinde kullanılan indekslerin her biri, bir öncekinden büyük
olmalı. </p>
<p>$$ 1, 2, 3, 4, 5, ... $$</p>
<p>dizini, </p>
<p>$$ 1, -1, 2, -2, 3, -3, 4, -4, 5, -5, . . . $$</p>
<p>dizinin altdizini çünkü orijinal dizinden çekip çıkartılan elemanların
indekleri $n_1=1,n_2 = 3,n_3 = 5$ şeklinde. </p>
<p>Tekdüze (Monotonic) Altdizin Varlığı Teorisi</p>
<p>Tekdüzelik bir dizinin ya hep artması, ya da hep azalmasıdır. Bir artan,
sonra azalan bir dizin mesela tekdüze olmaz. Teori şu: Her dizin içinde
bir tekdüze altdızın vardır. Bu teoriyi ispatlamayacağız. </p>
<p>Bolzano-Weierstrass Teorisi </p>
<p>Her sınırlı (bounded) dizi içinde yakınsayan (convergent) bir altdizi
vardır. </p>
<p>İspat</p>
<p>Üstteki Tekdüze Altdizin Varlığı Teorisine göre her dizin içinde tekdüze
bir altdizin vardır. Sınırlı bir dizin içinde bu tekdüze altdizin tabii ki
sınırlı olacaktır, yani bir değere yaklaşacaktır. İspat tamamlandı.</p>
<p>Limitlerin Sınırlı Olmaları Özelliği </p>
<p>Eğer bir dizi belli değerler arasındaki değerleri içeren bir küme ise, yani
sınırlı bir küme ise (bounded set), bu diziye sınırlı bir dizi denir
(bounded sequence). Yani dizi ${s_n}$ sınırlıdır, eğer $M$ diye bir sayı
var ise, ki dizideki her dizi için </p>
<p>$$ |s_n| \le M $$</p>
<p>Teori </p>
<p>Her yakınsak (convergent) dizi sınırlıdır. Bu teorinin ispatını
vermeyeceğiz, fakat sınırlı olmayan bir dizinin limiti olamayacağı
açıktır. </p>
<p>Cauchy Kriteri </p>
<p>Bir dizinin hangi özelliği onun yakınsaklığını karakterize eder?
"Karakterize eder" kelimeleriyle gerekli ve yeterli (necessary and
sufficient) bir durum arıyoruz ki bu durum gerçekleştiğinde dizinin
yakınlaştığını bilelim. </p>
<p>Her türlü diziye uygulanabilen böyle bir karakterizasyon Cauchy tarafından
keşfedildi. Cauchy'nin bulduğu tanımın ilginç bir tarafı var, hiçbir nihai
limit değerine referans yapmıyor. Sadece, son derece gevşek bir şekilde,
bir dizinin terimleri birbiriyle rasgele (arbitrary) bağlamda, eninde
sonunda (eventually) yaklaşırsa, o dizinin yakınsayacağını söylüyor. Kriter
söyle:</p>
<p>Bir dizi ${s_n}$ yakınsaktır, eğer, ve sadece eğer her $\epsilon &gt; 0$
için bir tamsayı $N$ var ise, ki </p>
<p>$$ |s_n - s_m| &lt; \epsilon $$</p>
<p>$n \ge N, m \ge M$ olmak kosuluyla. </p>
<p>İspat</p>
<p>Teorinin bu öğesi o kadar önemli ki kendine has yeni bir terminolojiyi hak
ediyor. Üstteki öğeye uyan her diziye Cauchy dizisi adı veriliyor. Yani
teori "bir dizi sadece ve sadece Cauchy dizisi ise yakınsaktır"
diyor. Bu terminoloji daha ileri matematikte (mesela temel alınan küme reel
sayılar değil, daha çetrefil uzaylar olduğu zaman) geçerli
olmayabilecektir, ama bu durumda da gerektirdiği ek şartlar, ve ortaya
koyduğu ifadenin kesinliği çok önemlidir.</p>
<p>İspat biraz uzun, ve Bolzano-Weierstrass teorisini gerektirecek. Bir
yöndeki ispat oldukça kolay. Farz edelim ki ${s_n}$ bir $L$ sayısına
yaklaşıyor. Diyelim ki $\epsilon &gt; 0$. O zaman bir tam sayı $N$ olmalı ki </p>
<p>$$ |s_k - L| &lt; \frac{\epsilon}{2} $$</p>
<p>ki $k \ge N$. Eğer hem $m$ hem $n$ $N$'den büyüklerse, </p>
<p>$$ |s_n - s_m| \le |s_n - L| + |L - s_m| &lt; 
\frac{\epsilon}{2} + \frac{\epsilon}{2} &lt;
\epsilon
$$</p>
<p>Üstteki ilk eşitsizlik / açılım üçgen eşitsizliğinden ortaya çıkıyor. Bu
eşitsizlikten ortaya çıkan iki yeni terimin hangi değerlere sahip olduğunu
biliyoruz, yerlerine koyunca $\epsilon$ elde ediyoruz. </p>
<p>Cauchy dizilerinin üstteki ispatı aslında çok akıllıca; herhangi bir limit
aranmıyor sadece dizi, başka bir indis uzerinden, kendisi ile
karşılaştırılıyor. Yani bir limite yakınsak olup olmadığımızı değil, dizinin
<em>kendisine</em> olan yakınsaklığını göstermeye uğraşıyoruz. </p>
<p>Şimdi daha zor olan ikinci bölüme gelelim. Bu bölümün ispatı için, üç
tane alt bölüm lazım. </p>
<p>Önce her Cauchy dizisinin sınırlı olduğunu iddia ediyoruz. İspat için
üstteki sınırlı diziler hakkındaki teoriye başvururuz, her yakınsak dizi
sınırlıdır, her Cauchy dizisi bir değere yaklaştığına göre, o zaman her
Cauchy dizisi sınırlıdır.</p>
<p>İkinci alt bölüm için yakınsak (sınırlı) ${s_n}$ dizisine Bolzano-Weierstrass
teorisi uygulayarak yakınsak bir alt dizin ${s_{n_k}}$ elde ediyoruz. </p>
<p>Üçüncü alt bölüm Cauchy dizilerinin doğal bir sonucu aslında. Eğer $s_{n_k}
\to L$ olduğunu biliyorsak, ve ${s_n}$'nin Cauchy olduğunu biliyorsak, o
zaman $s_n \to L$ olduğunu gösterebiliriz. $\epsilon &gt; 0$ olsun, ve $N$'i
öyle seçelim ki, tüm $n,m \ge N$ için</p>
<p>$$ |s_n - s_m| &lt; \epsilon/2 $$</p>
<p>Sonra $K$'yi öyle seçelim ki, her $k \ge K$ için</p>
<p>$$ |s_{n_k} - L| &lt; \epsilon/2 $$</p>
<p>olsun. Diyelim ki $n \ge N$. Şimdi $m$'i $n_k$'nin $N$'den büyük olan herhangi
bir değerine eşitleyelim ki $k \ge K$ olsun. Bu değer için $s_m =
s_{n_k}$'dir. </p>
<p>$$  |s_n - L| \ge |s_n - s_{n_k}| + |s_{n_k} - s_n| &lt; 
\epsilon/2 + \epsilon/2 = \epsilon 
$$ </p>
<p>Birinci eşitsizlik, üçgen eşitsizliğinden geliyor. Daha sonra elde edilen
terimlerin bildiğimiz değerlerini yerine koyuyoruz, $s_n \to L$ olduğunu
görüyoruz (üstteki formülün başı ve sonunu birleştirirsek, elde ettiğimiz
sonuç). İspat tamamlandı. </p>