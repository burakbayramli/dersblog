<h1>JSON</h1>
<p>Ayar (config) ya da veriyi hem insan hem makine tarafından okunabilir
bir formatta paylaşmak istersek JSON kullanabiliriz. JSON bir bakıma
Python sözlük (dictionary) kavramının dosyaya çevrilmiş hali. Python ile
sözlük yaratmak hatırlarsak,</p>
<pre><code class="python">mydict = {}
mydict['anahtar1'] = 'deger1'
print (mydict)
</code></pre>

<pre><code class="text">{'anahtar1': 'deger1'}
</code></pre>

<p>ile yapılabiliyor. Bu çetrefil sözlükleri metin dosyasından başlayarak
yaratmak için JSON kullanırız. 90'li yıllarda XML kullanılan yerlerde
artık hep JSON görüyoruz.</p>
<p>JSON içindeki yapı hiyerarşik olabilir, dosyada direk anahtar bazlı
tekil değerler, ya da listeler, listeler içinde daha fazla listeler
olabilir. Altta mesela bir coğrafi veri işleminde kullanılabilecek bir
örnek,</p>
<pre><code class="python">print (open(&quot;test.json&quot;).read())
</code></pre>

<pre><code class="text">{
    &quot;center&quot;: [41, 29],
    &quot;points&quot;: {
    &quot;city 1&quot;: [41.1, 29.2],
    &quot;city 2&quot;: [41.4, 29.8]
    },
    &quot;plist&quot;: [[3,3],[5,5],[7,7]],
    &quot;url1&quot;: &quot;https://www.cnn.com&quot;,
    &quot;maps&quot;: [
         &quot;file1.gpx&quot;,
         &quot;file2.gpx&quot;,
         &quot;file3.gpx&quot;,
         &quot;file4.gpx&quot;
     ]

}

</code></pre>

<p>Harita merkezi <code>center</code>, nokta listeleri <code>points</code> ve onun altında yine anahtar
bazlı <code>city</code>, <code>city 2</code> diye gidiyor. Erişmek için,</p>
<pre><code class="python">import json

jf = json.loads(open(&quot;test.json&quot;).read())
print (jf.keys())
</code></pre>

<pre><code class="text">dict_keys(['center', 'points', 'plist', 'url1', 'maps'])
</code></pre>

<p>Sözlük demiştik; işte en üst seviyede hakikaten <code>dict_keys</code> ibaresi
var. Şimdi <code>points</code> noktalarından <code>city 1</code> erişimi yapalım,</p>
<pre><code class="python">print (jf['points']['city 1'])
</code></pre>

<pre><code class="text">[41.1, 29.2]
</code></pre>

<p>Bu hiyerarşik yapı istediğimiz kadar derine gidebilir. İşin güzel tarafı
tiplemenin otomatik algılanıp doğru Python objesi yaratılması, mesela </p>
<pre><code class="python">print (type(jf['points']['city 1']))
</code></pre>

<pre><code class="text">&lt;class 'list'&gt;
</code></pre>

<p>Yani köşeli parantez görünce <code>json</code> paketi bunun liste objesi olduğunu
anladı. Bu özelliği farklı yerlerde de kullanabiliriz, bazen bir veri
dosyasında bir metin bazlı bir liste depolanmış olabilir,</p>
<pre><code class="python">str_liste1 = '[&quot;1&quot;,&quot;2&quot;,&quot;3&quot;]'
</code></pre>

<p>Bu veri belki bir CSV'den Pandas objesi içinde geldi, ya da başka bir
yerden, pür metin halde.. Bu metni <code>json</code>'a çevirttirebiliriz, ki bu
yaklaşım <code>eval</code> çağrısından çok daha hızlı ve güvenli işler,</p>
<pre><code class="python">liste1 = json.loads(str_liste1)
print (liste1)
print (type(liste1))
</code></pre>

<pre><code class="text">['1', '2', '3']
&lt;class 'list'&gt;
</code></pre>