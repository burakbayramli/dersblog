<h1>Ders 4</h1>
<!DOCTYPE html>
<html>
  <head>
    <title>Ders 4
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Delta fonksiyonları</p>
<p>Bugün şu türdeki diferansiyel denklemlere bakacağız</p>
<p>$$ -\frac{d^2u}{dx^2}=\delta(x-a) $$</p>
<p>$$ u(0) = 0, \ u(1) = 0 $$</p>
<p>Bu denklem $a$ noktasında bir noktasal yükü temsil ediyor, delta denklemi
$\delta$ işareti ile gösteriliyor, delta kelimesi fizikte ve matematikte
genelde "farklılık" anlamında kullanılır. Fonksiyonel anlamda $\delta$
sıfır olduğu yerde sonsuzluk değeri verir, geri kalan her yerde sıfır
değeri verir.</p>
<p><img alt="" src="4_1.png" /></p>
<p>Eğer 0 yerine başka bir noktada ağırlık koymak istiyorsak, $x-a$
kullanabiliriz, böylece $\delta(..)$'ya $a$ üzerinde sıfır gider, ve o
nokta sonsuz değeri döndürür.</p>
<p><img alt="" src="4_2.png" /></p>
<p>Not: Noktasal yük fiziksel olarak olasılığı az bir olay olabilir. </p>
<p>Delta fonksiyonlarının bazı özellikleri</p>
<p>$$ \int_{-\infty}^{\infty} \delta(x) \mathrm{d} x = 1 $$</p>
<p>Yani delta fonksiyonunun tamamının altında kalan alan 1 değerine
eşittir. Daha genel olarak düşünelim. Delta fonksiyonunu başka bir
fonksiyona "karşı" (onunla çarparak) entegre edersem ne olur? </p>
<p>$$ \int_{-\infty}^{\infty} \delta(x)g(x) \mathrm{d} x = g(0)$$</p>
<p>Bu eşitliğin ispatı dokümanın altında.</p>
<p>Grafiksel olarak delta fonksiyonunu entegre edince şunu elde ederiz</p>
<p><img alt="" src="4_3.png" /></p>
<p>Bu fonksiyona adım (step) fonksiyonu, ya da Heaviside fonksiyonu adı
veriliyor. </p>
<p>Bir kez daha entegre edince</p>
<p><img alt="" src="4_4.png" /></p>
<p>Yokuş (ramp) fonksiyonu elde ediyoruz. Bir kere daha entegre</p>
<p><img alt="" src="4_5.png" /></p>
<p>Bir kere daha</p>
<p><img alt="" src="4_6.png" /></p>
<p>Bu son fonksiyon küpsel spline fonksiyonudur, söyle ifade edilir:</p>
<p>$$ C = 
\left\{ \begin{array}{ll}
0 &amp; x \le 0 \\
x^3 / 6 &amp; x \ge 0
\end{array} \right.
 $$</p>
<p>Şimdi tersten düşünelim, bir spline $C$'nin üç kere türevini alsak, sıfır
noktasında hangi değer geri gelir? $C"'(0) = 1$ değeridir, sıfırdan önce
ise sıfırdır. Bu ilginçtir, küpsel spline son derece pürüzsüz (smooth) bir
fonksiyondur, fakat, türeve bakınca iyice anlıyoruz ki, aslında iki tane
farklı fonksiyondur. Küpsel spline'ların bu özelliği CAD programlarında,
çizimlerde çok ise yarıyor.</p>
<p>Dört kere türevi alırsak yani $C""$ nereye geliriz? $\delta$ fonksiyonuna
döneriz. 4. türev diferansiyel denklemlerde kullanılır, 4. türevin bir yüke
eşitlinmesi çubukların (beam) bükülmesini modellerken kullanılır. Biyoloji,
mekanik konularında çoğu denklem 2. seviyedendir, 4. seviye nadirdir. </p>
<p>Başa dönersek: şu denklemin genel çözümü nedir?</p>
<p>$$ -\frac{d^2u}{dx^2}=\delta(x-a) $$</p>
<p>İlk önce özel (particular) çözümü bulalım. İkinci türevinin negatifi delta
fonksiyonu olan fonksiyon nedir? Üstte ardı ardına entegre ederken zaten bunu
irdelemiştik, işareti değiştiriyoruz tabii çünkü şimdi negatiflik var, ama
aradığımız yokuş fonksiyonu.</p>
<p>$$ u(x) = -R(x-a) $$</p>
<p>İşimiz bitti mi? Hayır. İkinci türevin sıfıra eşit olduğu iki çözüm daha
lazım, iki homojen çözüm yani, bunlardan biri $C$ diğeri $Dx$. Çünkü
elimizde tatmin edilmesi gereken iki tane sınır şartı var. </p>
<p>$$ u(x) = -R(x-a) + C + Dx$$</p>
<p>Sınır şartlarını yerine koyalım</p>
<p>$x=0$ için $0 = 0 + C + 0$. Rampa fonksiyonu $a$'dan yükselmeye başlayan,
eğimi $x-a$ olan, başlangıçta sıfır olan bir fonksiyondur. </p>
<p><img alt="" src="4_10.png" /></p>
<p>$x=1$ noktasında rampanın fonksiyonunun değeri $1-a$'dir. </p>
<p>Yerine koyalım: $C = 0$. Onu kullanarak devam edelim, ikinci şart için:</p>
<p>$$ u(x) = -R(x-a) + C + Dx $$</p>
<p>$$ -(x-a)+C+Dx = 0 $$</p>
<p>$C = 0$ ise</p>
<p>$$ -(1-a) + D = 0 $$</p>
<p>$$ D = 1-a $$</p>
<p>Tamamı</p>
<p>$$ u(x) = -R(x-a) + (1-a)x $$</p>
<p>$a$ noktası sonrasında rampa fonksiyonu $x-a$ olduğuna göre</p>
<p>$$ -(x-a) + (1-a)x = -x + a + x -ax = a - ax = a(1-x)$$</p>
<p>Grafik</p>
<p><img alt="" src="4_7.png" /></p>
<p>$u(x)$'in kesintisiz (continuous) bir fonksiyon olduğunu
söyleyebiliriz. $u'(x)$ 1 kadar aşağı iner. Eğimi (slope) grafiklersek
nasıl olur?</p>
<p><img alt="" src="4_8.png" /></p>
<p>Problemi fiziksel şekilde görsellemek gerekirse, iki ucu sabitlenmiş
elastik çubuğu çizelim:</p>
<p><img alt="" src="4_9.png" /></p>
<p>Çubuğun üzerindeki noktayı oraya asılmış bir ağırlık olarak
düşünelim. $\delta(x-a)$ ile belirtmeye çalıştığımız bu değil mi, bir
noktaya konsantre bir ağırlık uyguluyoruz. Bu ağırlığı uygulayınca ne olur?
Nokta altında sıkışma, üstünde ise esneme olur. </p>
<p>$u(x)$ tabii ki hep pozitiftir, yani çubuğun tüm noktaları aşağı iner. Ama
bazı noktalar üzerinde sıkışma, pozitif eğim, diğerleri üzerinde esneme
(negatif eğim) vardır. </p>
<p>Bir ucu serbest, diğeri sabitlenmiş problemi çözelim. </p>
<p>$$ u" = \delta(x-a) $$</p>
<p>$$ u'(0) = 0, \ u(1) = 0 $$</p>
<p>Şartları kullanınca, </p>
<p>$$ u(x) = - R(x-a) + Cx + D $$</p>
<p>$x=0$ noktasında rampa daha başlamadı, $Cx + D$ kalır, türevi $C$, eşittir
sıfır. $C = 0$. $u(x)$ grafiği neye benzer?</p>
<p><img alt="" src="4_11.png" /></p>
<p>Elastik çubuğa ne olacak?</p>
<p><img alt="" src="4_12.png" /></p>
<p>Gri olarak nitelenen yer $a$'nin altında olan yer, ve o bölüm bir sıkışma
yaşadı. Onun üstündeki bölüm de tamamen aşağı doğru indi, ama tüm noktaları
aynı miktarda aşağı indi, o bölgede $x$ değiştikçe "değişim değişmiyor",
ki $u'$ türevinin tanımı bu değil mi? </p>
<p>Soru: $u(x)$'in y eksenini kestiği noktadaki değeri nedir? Grafiğe bakalım,
$a$ sonrası aşağı doğru inen eğim -1. $a$ sonrası $u(x)=1-x$ ve iniş x
ekseninde 1 noktasına doğru. $u(x)$ y eksenini nerede kesiyor olabilir?
Eğer $u(x) = 1 -a$ ise, ancak o zaman $a$ noktasında önce ve sonra değerler
aynı sonucu verir. </p>
<p>Problemi ayrıksal olarak çözelim. $h = 1/6$ olsun, o zaman ayrıksal $u$ 5
elemana sahip olacak. Önce sabit / sabit problemini çözelim. </p>
<p>$$ 
KU = 
\left[\begin{array}{r}
0\\
1\\
0\\
0\\
0
\end{array}\right] 
=
\left[\begin{array}{rrrrr}
2 &amp; -1 &amp; &amp; &amp; \\
-1 &amp; 2 &amp; -1 &amp;  &amp; \\
 &amp;  -1 &amp; 2 &amp; -1 &amp;  \\
 &amp;  &amp; -1 &amp; 2 &amp; -1 \\
 &amp;  &amp; &amp; -1 &amp; 2\\
\end{array}\right]
\left[\begin{array}{r}
u_1\\
u_2\\
u_3\\
u_4\\
u_5
\end{array}\right]
 $$</p>
<p>Eşitliğin sağ tarafındaki vektör içinde ikinci hücrede 1 değeri var. O
bizim daha önce $\delta(x-a)$ ile belirttiğimiz noktasal ağırlık. $K$'nin
üst sol köşesindeki değeri 2 olarak seçmekle sabit / sabit sınır şartlarını
koymuş oluyoruz. </p>
<p>Problemin cebirsel çözümünü tekrar yazalım, ama bu sefer rampa fonksiyonu
kullanmadan, parça parça yazalım, böylesi daha temiz olacak.</p>
<p>$$ 
u(x) = 
\left\{ \begin{array}{ll}
1-a &amp; x \le a \\
1-x &amp; x \ge a 
\end{array} \right.
 $$</p>
<p>Sonuç ayrıksal olarak şu şekilde çizilebilir:</p>
<p><img alt="" src="4_14.png" /></p>
<p>Aslında eşitliğin sağ tarafında delta (ve sabit) olduğu şartlarda
"şanslıyız" çünkü bu durumlarda ayrıksal sonuç gerçek sonucun tam üstünde
çıkıyor. Bu şanslılığın sebebi, aslında, üstteki deltadan basamağa, oradan
rampaya, vs. geçmek için kullandığımız entegral yerine, ayrıksalda toplama
kullanınca anlaşılıyor, o geçiş sırasında da toplamlar ve entegraller
tam uyum halindeler, bu da doğal olarak diferansiyel denkleme yansıyor. </p>
<p>Neyse, sayıları da yerine koyarak elle bulunabilecek bir sonuca
erişebiliriz.</p>
<p><img alt="" src="4_15.png" /></p>
<p>Soru 1.2.2</p>
<p>$u"(x) = \delta(x)$, $u(-2) = 0$ ve $u(3) = 0$ problemini çöz. Parçalar
$u = A(x+2)$ ve $u=B(x-3)$ $x=0$ noktasında birleşiyor.
$U = (u(-1), u(0), u(1), u(2))$ vektörünün $KU=F=(0,1,0,0)$ problemini
çözdüğünü göster.</p>
<p>Çözüm</p>
<p>Yukarıda çözümün hangi formda olacağı $A$ ve $B$ üzerinden verilmiş, burada
güzel bir numara var (alternatif çözümde bunu anlattık), fakat biz önce
derste daha gösterilen yöntem üzerinden çözümü kendimiz bulalım.</p>
<p>Özel (particular) çözüm nedir? </p>
<p>$$ u(x) = -R(x) + C + Dx$$</p>
<p>Bildiğimiz gibi $R(x)$ rampa fonksiyonu şöyle:</p>
<p>$$ 
R(x) = \left\{ \begin{array}{ll}
0 &amp; x \le 0 \\
x &amp; x \ge 0 
\end{array} \right.
 $$</p>
<p>Şimdi sınır şartlarını kullanarak $u(x)$ içinde yerine koyalım:</p>
<p>$$ u(-2) = -R(x) + C - 2D = 0 $$</p>
<p>$$ u(-2) = C - 2D = 0 $$</p>
<p>$x=-2$ yani sıfırdan küçük olduğu için $-R(x)=0$ oldu ve onu formülden attık.</p>
<p>$$ u(3) = -3 + 3D + C = 0 $$</p>
<p>Burada $x=3$, o yüzden $-R(3) = -3$ kullanıldı. Sonuç</p>
<p>$$ C = 2D $$</p>
<p>$$ 3 + 3D + 2D = 0 $$</p>
<p>$$ 5D - 3 = 0 $$</p>
<p>$$ D = \frac{3}{5} $$</p>
<p>O zaman</p>
<p>$$ C - 2(\frac{3}{5}) = 0 $$</p>
<p>$$ C = \frac{6}{5} $$</p>
<p>Sıfırdan öncesi ve sonrası için (değişik $R(x)$ durumlarına göre)
fonksiyonu parçalı bir şekilde yazarsak</p>
<p>$$ u(x) =
\left\{ \begin{array}{ll}
&amp; \\
\frac{6}{5} + \frac{3}{5}x &amp; x \le 0 \\
&amp; \\
-x + \frac{6}{5} + \frac{3}{5}x = \frac{6}{5} - \frac{2}{5}x &amp; x \ge 0 \\
&amp; 
\end{array} \right.
 $$</p>
<p>Birinci kısmı sadeleştirirsek</p>
<p>$$ \frac{6}{5} + \frac{3}{5}x  = \frac{3}{5}(x + 2)  $$</p>
<p>İkinci kısmı sadeleştirirsek</p>
<p>$$ \frac{6}{5} - \frac{2}{5}x =  -\frac{2}{5}(x - 3)$$</p>
<p>Problemin hazır verdiği forma, ve sonuca eriştik.</p>
<pre><code class="python">import scipy.linalg as lin

def ktbc(n):
    vec = np.zeros((1,n))
    vec[0,0] = 2
    vec[0,1] = -1
    K = lin.toeplitz(vec)
    T = np.copy(K)
    T[0,0] = 1
    B = np.copy(K)
    B[0,0] = 1
    B[n-1,n-1] = 1
    C = np.copy(K)
    C[n-1,n-1] = 1

    return K, T, B, C

K,T,B,C = ktbc(4)

print lin.inv(K) 
</code></pre>

<pre><code>[[ 0.8  0.6  0.4  0.2]
 [ 0.6  1.2  0.8  0.4]
 [ 0.4  0.8  1.2  0.6]
 [ 0.2  0.4  0.6  0.8]]
</code></pre>

<p>Bir sonraki derste göreceğimiz gibi üstteki sonucun 2. kolonu aradığımız
sonuç (çünkü delta ağırlığı 2. hücre üzerinde). Bu kolondaki değerleri
teker teker $x=-1,0,1,2$ değerlerini $u(x)$'i hesaplayarak kontrol edelim.</p>
<p>$$ 6/5 + 3/5(-1) = 3/5 = 0.6 $$</p>
<p>$$ 6/5 + 3/5(0) = 6/5 = 1.2 $$</p>
<p>$$ 6/5 -2/5(1) = 4/5 = 0.8 $$</p>
<p>$$ 6/5 -2/5(2) = 2/5 = 0.4 $$</p>
<p>Sonuçlar birebir uyuyor. </p>
<p>Alternatif Çözüm</p>
<p>Problemin cebirsel çözümü için bir yöntem daha var, hatta ders notlarındaki
1.2.2 çözümü bu yöntemi kullanıyor. </p>
<p>$u(x)$'in formunun lineer olacağını bildiğimizden, ve bu formül içinde bir
rampa fonksiyonu olmasından hareketle, çözümün iki lineer parça içerdiğini
ve bu parçaların 0 noktasında birleştiğini farzedebiliriz. Şöyle iki
fonksiyon buluruz: $A(x+2)$ ve $B(x-3)$. Bu her iki fonksiyonun -2 ve +3
noktalarında sıfır olduğuna dikkat, ki bu diferansiyel denklemin sınır
şartları ile uyumlu.</p>
<p>Şimdi alttaki numaralara bakalım, tek bir integral, ve tek bir türev alarak
çok daha basit cebirsel ifadelerle çalışma imkanı var. İki tarafın
entegrali:</p>
<p>$$ -\int u"(x) = \int \delta(x) $$</p>
<p>$$ -[u'(x)]_L^R = 1 $$</p>
<p>R ve L sağ (right) ve sol (left) ibareleri, delta fonksiyonunun yoğunluk
yarattığı noktanın sağındaki ve solundaki herhangi birer nokta için
kullanılıyor, delta fonksiyonunun entegralini alırken bu noktanın
"üzerinden geçersek" sonuç her zaman 1 verecektir. O noktaların tam
olarak ne olduğu önemli değil, çünkü $x=0$ solunda ve solunda eğim her
noktada aynı.</p>
<p>$$ u_R'(x) - u_L'(x) = -1 $$</p>
<p>Üstteki türevleri formlara uygularız</p>
<p>$$ B - A = -1 $$</p>
<p>İki parça $x=0$ noktasında birleşiyor, o zaman</p>
<p>$$ A(0+2) = B(0-3) $$</p>
<p>$$ A = -\frac{3}{2}B $$</p>
<p>Birleştirince</p>
<p>$$ B - (-3/2 B ) = -1 $$</p>
<p>$$ B = -0.4 $$</p>
<p>$$ A = 0.6 $$</p>
<p>Soru 1.2.4</p>
<p>$$
T_n = (geri)(-ileri) =
\left[\begin{array}{rrrr}
1  &amp;   0        &amp;    &amp;   \\
-1 &amp;   1        &amp; 0  &amp;   \\
   &amp; \ddots &amp; \ddots &amp; 0 \\
   &amp;        &amp;    -1  &amp; 1 
\end{array}\right]
\left[\begin{array}{rrrr}
1  &amp;  -1        &amp;    &amp;   \\
0  &amp;   1        &amp; -1 &amp;   \\
   &amp; \ddots &amp; \ddots &amp; -1 \\
   &amp;        &amp;    0  &amp; 1 
\end{array}\right]
\qquad (1)
$$</p>
<p>$$
T_n^{-1} =
\left[\begin{array}{rrrr}
1  &amp;  1     &amp; \ddots   &amp; 1       \\
   &amp;  1     &amp;  1       &amp; \ddots  \\
   &amp;        &amp; 1        &amp; 1       \\
   &amp;        &amp;          &amp; 1 
\end{array}\right]
\left[\begin{array}{rrrr}
1        &amp;        &amp;         &amp;   \\
1        &amp;  1     &amp;         &amp;   \\
\ddots   &amp;  1     &amp; 1       &amp;   \\
1        &amp;  \ddots &amp; 1       &amp; 1 
\end{array}\right]
\left[\begin{array}{r}
1 \\ 1 \\ \vdots \\ 1
\end{array}\right]
\qquad (2)
$$</p>
<p>(1)'deki geriye doğru farklar matrisi $\Delta_{-}$ tersinin (2)'deki
toplamlar matrisi olduğunu kontrol edin. Dikkat: $\Delta_0 = (\Delta_{+} +
\Delta_{-}) / 2$ ifadesinin tersi olmayabilir! $\Delta_0 u = 0$ denklemini
$n=3$ ve $n=5$ için çözün.</p>
<pre><code class="python">import scipy.linalg as lin

DB = lin.toeplitz([1, -1, 0], [1, 0, 0])
print DB; print lin.inv(DB)

DF = lin.toeplitz([-1, 0, 0], [-1, 1, 0])

D_0 = (DF + DB) / 2
print D_0
</code></pre>

<pre><code>[[ 1  0  0]
 [-1  1  0]
 [ 0 -1  1]]
[[ 1.  0.  0.]
 [ 1.  1.  0.]
 [ 1.  1.  1.]]
[[ 0  0  0]
 [-1  0  0]
 [ 0 -1  0]]
</code></pre>

<p><code>D_0</code> matrisini soruda istendiği şekilde yarattık. Bu matrisin sıfır
uzayı, yani <code>D_0 u = 0</code> denklemindeki $u$ sıfır olmadığı için, bu
matris tersine çevirilemez demektir, yani matris eşsiz (singular)
demektir. </p>
<p>Soru 1.2.10</p>
<ol>
<li>denklemden bahsediliyor, bu yanlış. Sorunun istediğini kodlamak daha
iyi: $\Delta_+$ için <code>DF</code> ve $\Delta_-$ yerine <code>DB</code> kullanıp,
çarpımını alırsak,</li>
</ol>
<pre><code class="python">import scipy.linalg as lin

DB = lin.toeplitz([1, -1, 0], [1, 0, 0])
print &quot;backward&quot;
print DB

DF = lin.toeplitz([-1, 0, 0], [-1, 1, 0])
print &quot;forward&quot;
print DF
print 'product'
print np.dot(DF, DB)
</code></pre>

<pre><code>backward
[[ 1  0  0]
 [-1  1  0]
 [ 0 -1  1]]
forward
[[-1  1  0]
 [ 0 -1  1]
 [ 0  0 -1]]
product
[[-2  1  0]
 [ 1 -2  1]
 [ 0  1 -1]]
</code></pre>

<p>Bu matriste $u = 0$ sınır şartının hangi satır ile temsil edildiği
soruluyor, yani $u(..) = 0$ şartında '..' neresi? Bu şart için sol taraftaki
kolonun atıldığını hayal edelim, geriye kalanlar üst 1. satırı [-2 1]
üzerinden $u(0)=0$ şartını zorlar. Doğru cevap 1. satır.</p>
<p>Peki $u'(..) = 0$ şartı hangi satırla, yani hangi '..' değeriyle zorlanır?
En alt satır gibi duruyor, kontrol edelim, </p>
<p>$$ \frac{u_4-u_3}{h} = 0$$</p>
<p>o zaman</p>
<p>$$ u_4 = u_3 $$</p>
<p>Matrisin en son satırını cebirsel şekilde yazalım</p>
<p>$$ \frac{u_4 - 2u_3 + u_2}{h} $$</p>
<p>$u_4 = u_3$ olduğu için</p>
<p>$$ = \frac{u_3 - 2u_3 + u_2}{h} $$</p>
<p>$$ = \frac{-u_3 + u_2}{h} $$</p>
<p>Son ifade matrisin sonuncu satırını aynen tarif ediyor.</p>
<p>Soru 1.2.19</p>
<p>Bir merkezi farksal yaklaşıksallama (difference approximation) kur, bunu
yaparken $K/h^2$ ve $\Delta_0 / 2h$ kullan, tüm bunları </p>
<p>$$ -u" + u' = 0. $$</p>
<p>çözmek için kullan, ki $u(0) = 0$ ve $u(1) = 0$. Ayrı olarak $du/dx$ için
öne doğru farksal (forward difference) $\Delta_{+}U/h$ kullan. Dikkat
edelim $\Delta_0 = (\Delta_{+} + \Delta_{-}) / 2$. Ortalanmış $u$ ve
ortalanmamış $U$'yu çözelim, ki $h = 1/5$ olsun. Gerçek $u(x)$ $u=x$ özel
çözümüdür ve bu çözüme $A+Be^x$ eklenir. Hangi $A$ ve $B$ sınır şartlarını
tatmin eder? $u$ ve $U$ ne kadar $u(x)$'e yakındır? </p>
<p>Cebirsel olarak bu denklemi çözmek için onun sabit katsayılı, 2. seviye
(homojen olmayan -sıfıra eşit değil-) denklem olduğunu görmek yeterli. Önce
ana denklemle bağlantılı homojen denklemi (sıfıra eşitlenmiş halini yani)
çözeriz.</p>
<p>$$ -u" + u' = 0. $$</p>
<p>Bu denklemi çözmek için karakteristik denklemini buluruz, bkz [2]. Bu
denklem $-r^2 + r = 0$ olacaktır, kökleri $0$ ve $1$, o zaman homojen
denklemin çözüm yelpazesini $e^{0x}=1$ ve $e^{x}$ tanımlar. Genel çözüm
demek ki</p>
<p>$$ \mathbf{s} + A + Be^x $$</p>
<p>olur, ki $A$ ve $B$ rasgele sabitlerdir, ve $\mathbf{s}$, $-u"+u'=1$ denkleminin
özel (particular) bir çözümüdür. $u(x)=x$'in bu özel çözüm olduğunu bulmak
zor değildir, o zaman çözümün tamamı</p>
<p>$$ u(x) = x + A + Be^x $$</p>
<p>olacaktır. </p>
<p>$$ u(0) = A + B = 0 $$</p>
<p>$$ A = -B $$</p>
<p>$$ u(1) = 1 + -B + Be^1 = 0$$</p>
<p>$$ B = \frac{1}{1-e} $$</p>
<p>$$ A = \frac{-1}{1-e} $$</p>
<p>Denklemin tam çözümü</p>
<p>$$ u(x) = x - \frac{1}{1-e} + \frac{1}{1-e}e^x $$</p>
<pre><code class="python">import scipy.linalg as lin

K,T,B,C = ktbc(4); print K

C = lin.toeplitz([0, -1, 0, 0], [0, 1, 0, 0]); print C

print &quot;ortalanmis&quot;,  lin.solve((25*K + 2.5*C), [1.,1.,1.,1.])

F = lin.toeplitz([-1, 0, 0, 0], [-1, 1, 0, 0]); print F

print &quot;ileri farklilik&quot;, lin.solve((25*K + 2.5*F), [1.,1.,1.,1.])

def ux(x): return x - 1/(1-np.e) + np.e**x/(1-np.e)

print ux(0.2), ux(0.4), ux(0.6), ux(0.8)
</code></pre>

<pre><code>[[ 2. -1.  0.  0.]
 [-1.  2. -1.  0.]
 [ 0. -1.  2. -1.]
 [ 0.  0. -1.  2.]]
[[ 0  1  0  0]
 [-1  0  1  0]
 [ 0 -1  0  1]
 [ 0  0 -1  0]]
ortalanmis [ 0.07135546  0.11412325  0.12195055  0.0870728 ]
[[-1  1  0  0]
 [ 0 -1  1  0]
 [ 0  0 -1  1]
 [ 0  0  0 -1]]
ileri farklilik [ 0.07956826  0.123533    0.12793827  0.08838856]
0.0711487519142 0.11376948211 0.121546007893 0.0867637263024
</code></pre>

<p>Bu çözümlerden ortalanmış olanın daha iyi olduğunu görebiliriz. </p>
<p>Soru 1.2.21</p>
<p>$u(h) = u(0) + hu'(0) + \frac{1}{2}h^2u"(0)+..$ açılımını ve "sıfır eğim
koşulu" yani $u'(0) = 0$ olarak belirtilen sınır şartını ve $-u" = f(x)$
ifadesini kullanarak $u_0 - u_1 = \frac{1}{2}h^2f(0)$ şeklinde üst sınır
şartını türet. $\frac{1}{2}$ faktörü $O(h)$ hatasından kurtulmamıza
yarayacak. </p>
<p>Öncelikle türetmemiz istenen şeyin 2. Ders Problem 1.2 A'da kullanılan
ifade ile aynı olduğunu görelim. O problemde $u_0 - u_1 =  \frac{1}{2}h^2f(0)$ 
ifadesine farklı bir yönden erişmiştik, orada ortalama farklılık tekniğini 
kullanmıştık. Burada Taylor açılımını kullanıyoruz, ve aynı noktaya geliyoruz! </p>
<p>$u(0)$ noktasındayız, ve ileri doğru $h$ adımı atıyoruz, bu adımı Taylor
açılımı ile nasıl gösteririz?</p>
<p>$$ u(h) = u(0) + h \cdot u'(0) + \frac{1}{2}h^2u"(0) + ... $$</p>
<p>Değil mi? Şimdi, elimizde diferansiyel denklemin tanımından gelen bazı
tanımları kullanarak üstteki denklemi değiştirelim. $-u"(x) = f(x)$ ise,
$u"(0) = -f(0)$ demektir. Ayrıca $u'(0) = 0$ ise $h \cdot u'(0)$
denklemden atılabilir. Noktadan sonrasını biz atıyoruz, yaklaşıksal olarak
temsil ettiğimiz için, o zaman</p>
<p>$$ u(h) = u(0) - \frac{1}{2}h^2f(0) $$</p>
<p>$$ u_1 - u_0 = -\frac{1}{2}h^2f(0)$$</p>
<p>$$ u_0 - u_1 = \frac{1}{2}h^2f(0) $$</p>
<p>Ve Çözülmüş Problem 1.2 A'daki tanımın aynısına eriştik. </p>
<p>Problem 1.4.5</p>
<p>$-u"= \delta(x-a)$ denkleminin serbest-serbest şartları, yani $u'(0) = 0$
ve $u'(1) = 0$ üzerinden çözümü <em>olamayacağını</em> göster, bu durumda $C$
ve $D$ sabitleri bulunamayacak. </p>
<p>Çözüm</p>
<p>Tam çözüm neydi? </p>
<p>$$ u(x) = R(x-a) + Cx + D $$</p>
<p>Eldeki şartlar sadece $u'(x)$ için olduğuna göre üstteki denklemin türevini
alalım, ve 0 ve 1 değerlerini yerine koyarak ele geçen sonuca bakalım. </p>
<p>$$ u'(0) = 0 + C = 0 $$</p>
<p>Rampa fonksiyonunun türevi basamak fonksiyonu, fakat o noktada daha basamak
başlamamış (yani sıfır seviyesinde). Aslında soruda $a &gt; 0$ bilgisini
verseler iyi olurdu, her neyse, bu sebeple ilk terim 0. $Cx$'den geriye $C$
kalır, $D$ yokolur.</p>
<p>$$ C = 0 $$</p>
<p>Diğer koşulla</p>
<p>$$ u'(1) = -1 + C + 0 = 0 $$</p>
<p>Bu noktada basamak başlamış, çünkü $a$ noktası ilerisindeyiz, 
basamak fonksiyonu 1 değerinde, negatifi alındığı için sonuç -1. Devam
edersek: </p>
<p>$$ C = 1 $$</p>
<p>Bu bir absürtluk ortaya çıkartı, $C$'nin hem 0 hem 1 olması mümkün
değildir. Demek ki serbest-serbest probleminin çözümü yoktur. </p>
<p>Teori</p>
<p>$$ \int_{-\infty}^{\infty} \delta(x)g(x) \mathrm{d} x = g(0)$$</p>
<p>İspat</p>
<p>$\delta(x)=0$ $x \ne 0$ için sıfır olduğuna göre, entegrasyon operasyonunun
tek kullanabileceği değer $g(0)$ değeridir (çünkü diğer her yerde iç çarpım
sıfır), ki bu değer de bir sabit olarak addedilebilir ve entegralin dışına
çıkartılır [1, sf. 416]. Yani</p>
<p>$$
\int_{-\infty}^{\infty} \delta(x)g(x) \mathrm{d} x = 
\int_{-\infty}^{\infty} \delta(x)g(a) \mathrm{d} x = 
g(a) \int_{-\infty}^{\infty} \delta(x) \mathrm{d} x = 
g(a) \cdot 1 = g(a)
$$</p>
<p>Alternatif İspat</p>
<p>Parçalı entegral yöntemini uygularsak,</p>
<p>$$ \int u \mathrm{d} v = uv - \int v \mathrm{d} u $$</p>
<p>$$ u = g(x), \quad \mathrm{d} v = \delta(x) \mathrm{d} x $$</p>
<p>$$
\int_{-A}^{A} g(x)\delta(x) \mathrm{d} x = g(x)u(x) \bigg]_{-A}^{A} -
\int_{-A}^{A} u(x) \frac{\mathrm{d} g(x)}{\mathrm{d} x}\mathrm{d} x
$$</p>
<p>$-A$ ve $A$ entegral sınırları sıfırı ortalayacak şekilde seçilmiş iki
değerdir, $A$ herhangi bir sayı olabilir. $u(x)$ $\delta(x)$ fonksiyonunun
entegrali olduğuna göre $x=0$ öncesi sıfır, sonrası 1 olacak. O zaman
birinci kısım</p>
<p>$$ g(x)u(x) \bigg]_{-A}^{A} = g(x)u(x) \bigg]_{0}^{A} = g(A)\cdot 1 = g(A)$$</p>
<p>$x=0$ öncesi önemli değil çünkü orada $u(x) = 0$. </p>
<p>İkinci kısım</p>
<p>$$ \int_0^A 1\cdot \frac{\mathrm{d} g(x)}{\mathrm{d} x}\mathrm{d} x = g(A) - g(0) $$</p>
<p>Biraraya koyarsak</p>
<p>$$  g(A) - (g(A) - g(0)) = g(A) - g(A) + g(0) = g(0) $$</p>
<p>İspat böylece tamamlanıyor.</p>
<p>Kaynaklar </p>
<p>[1] Olver, <em>Applied Mathematics</em></p>
<p>[2] Bayramli, Diferansiyel Denklemler, <em>Ders 9</em></p>