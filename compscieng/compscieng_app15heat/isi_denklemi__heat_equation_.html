<!DOCTYPE html>
<html>
  <head>
    <title>Isı Denklemi (Heat Equation)
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>Isı Denklemi (Heat Equation)
</h1>

<p>$$ \frac{\partial u}{\partial t} = \frac{\partial^2u}{\partial x^2} $$</p>
<p>olarak gösterilen denklem fizikte ısı denklemi olarak bilinir [1], u fonksiyonu
iki değişkenlidir $u(x,t)$. Örnek için bu denklemin çözümünü tek boyutta
göstereceğiz, yani bir genişliği önemli olmayan bir demir çubuğu üzerinde ısının
dağılması konusuna bakacağız, boyutu temsil için $x$ değişkeni kullanılacak. $t$
değişkeni zamanı temsil ediyor olacak. Başlangıç şartları (initial conditions)
olarak ısının t=0 anında demir çubuk üzerinde $x$'e bağlı bir sinüs fonksiyonu
ile dağıldığını farzedeceğiz, sınır şartları ise (boundary conditions) çubuğun
iki ucunun sıfır derecede tutulması olacak. Sonuçta ısının nereye gideceğini
tahmin ederek te söyleyebiliriz -- ısı demirin iki ucundan kaçarak tüm çubuk
boyunca sıfır dereceye inecektir.</p>
<p>Üstteki denklem bir kısmi diferansiyel denklemdir (partial differential 
equation).</p>
<p>Elimizde model olarak bir diferansiyel denklem varsa çözüm bulmak demek bir
fonksiyon bulmak demektir, bir sayı değil. Ayrıca çözüm için analitik değil
yaklaşıksal bir metot kullanacağız; yani öyle bir $u$ fonksiyonu bulacağız ki,
test / belli noktalarda gerçek fonksiyonla olabildiğince aynı sonuçlar verecek.</p>
<p>Çözümde sınırlı farklar (finite differences) denen bir metot kullanılacak. Bu
yaklaşıksal metotta calculus'un sonsuz ufaklıklar için kullanılan türevleri,
bildiğimiz sayısal çıkartma işlemi üzerinden tanımlanan "farklılıklara"
dönüşecekler. Mesela $d^2/dx^2$ nedir? $x$'e göre türevin türevidir, hesapsal
olarak ise farkın farkıdır. Sonsuzluktan yaklaşığa şöyle geçeriz: Eğer $u_{j,i}$
bir 2 boyutlu dizin üzerinde $u$ fonksiyonunun sayısal değerlerini taşıyor
olsaydı, ve $j, i$ indis değerleri $t, x$'i temsil ediyorlar ise, $x$ üzerinden
birinci türev yani birinci fark (first difference) şöyle olur:</p>
<p>$$ \frac{u_{j,i+1}-u_{j,i}}{h} $$</p>
<p>$h$ hangi değişkenin farkını alıyorsak, o farkın büyüklüğünü
tanımlayan aralık değeridir, $h=\Delta x$, ve $u_{j,ı+1} = u(t,x +
\Delta x)$.</p>
<p>İkinci fark, farkın farkıdır:</p>
<p>$$
\frac{1}{h}
\bigg[
\bigg( \frac{u_{j,i+1}-u_{j,i}}{h} \bigg) -
\bigg( \frac{u_{j,i}-u_{j,i-1}}{h} \bigg)
\bigg] 
$$</p>
<p>$$
= \frac{u_{j,i+1}-2u_{j,i}+u_{j,i-1}}{h^2} 
\qquad (1)
$$</p>
<p>Bu çarpımı tüm $i$ değerleri için ve matris üzerinden temsil etmenin yolu
şudur: Bir ikinci farklılıklar matrisi A yaratırız:</p>
<p>$$ 
A = \frac{1}{\Delta x^2}
\left[ \begin{array}{ccccccc}
-2 &amp; 1 &amp; 0 &amp; 0 \ldots 0 &amp; 0 &amp; 0 \\
1 &amp; -2 &amp; 1 &amp; 0 \ldots 0 &amp; 0 &amp; 0 \\
\vdots &amp; \vdots &amp; \vdots &amp; \vdots &amp; \vdots &amp; \vdots \\
0 &amp; 0 &amp; 0 &amp; 0 \ldots 1 &amp; -2 &amp; 1 \\
0 &amp; 0 &amp; 0 &amp; 0 \ldots 0 &amp; 1 &amp; -2
\end{array} \right]
 $$</p>
<p>Ve u değerlerini bir vektör içine çekeriz:</p>
<p>$$ U_j =
\left[ \begin{array}{c}
u_{j,0} \\
u_{j,1} \\
u_{j,2} \\
\vdots \\
u_{j,n}
\end{array} \right]
 $$</p>
<p>$AU_j$ çarpımının (1) denklemindeki toplamları her u için teker teker
vereceğini görebiliriz. İndislerden $j$ zaman, $i$ mesafedir, yani üstteki
denklem şimdilik sadece mesafeyi yani $x$'i parçalara bölmüştür.</p>
<p>Zamanı da modele dahil edelim ve çözümü elde etmeye uğraşalım. Isı
denkleminin tamamını şimdiye kadar elde ettiklerimizi kullanarak ve
ayrıksal olarak yazalım:</p>
<p>$$
\frac{U_{j+1}-U_j}{\Delta t} = AU_j 
\qquad (2)
$$</p>
<p>$\frac{\partial^2u}{\partial x^2} \approx AU_j$, ve $\frac{\partial
  u}{\partial t} \approx (U_{j+1}-U_j) / \Delta t$ olarak
alındı. $U_j$ tanımındaki $j$ indisi zaman için kullanılıyor, mesafe
yani $x$'i temsil eden indislerin tamamı $U$'nun içinde var zaten.</p>
<p>Yaklaşıksal tekniklerden Crank-Nicholson'a göre $AU_j$'i ardı ardına
iki zaman indisi üzerinden hesaplanan bir ortalama olarak temsil
edebiliriz, yani</p>
<p>$$ AU_j \approx \frac{1}{2}(AU_{j+1}+AU_j) $$</p>
<p>Niye bu açılım yapıldı? Çünkü elimizde $U_{j+1}$ ve $U_j$ değerleri var, bu
değerleri tekrar ortaya çıkararak bir "denklem sistemi" yaratmış olacağız, iki
bilinmeyen için iki formül yanyana gelebilecek ve çözüme erişilebilecek. </p>
<p>Üstteki formülü (2) denklemindeki $AU_j$ değerleri
için kullanalım ve tekrar düzenleyelim.</p>
<p>$$ \frac{\Delta t}{2}AU_{j+1} + \frac{\Delta t}{2}AU_j = U_{i+1} - U_i  $$</p>
<p>$$ U_{i+1} - \frac{\Delta t}{2}AU_{j+1} = U_i + \frac{\Delta t}{2}AU_j  $$</p>
<p>$$ (I - \frac{\Delta t}{2}A) U_{j+1} = (I + \frac{\Delta t}{2}A)U_i $$</p>
<p>Artık bu formülü lineer cebirden bilinen $Ax=b$ formuna sokarak
çözebiliriz. Forma göre formülün sağ tarafı $b$ olur, sol tarafta parantez içi A
olacak, $U_{j+1}$ ise bilinmeyen $x$ olacak (bizim $x$'ten farklı). Hesapsal
kodlar bir döngü içinde, her zaman dilimi için bilinmeyen $U_{j+1}$ değerini
bulacak. Döngünün sonunda yeni $U_{j+1}$ eski $U_j$ olacak ve hesap devam
edecek. </p>
<p>Sınır Şartları</p>
<p>Her iki uçta $u$'nun sıfır olma şartı uygulamalı matematikte Dirichlet sınır
şartı olarak biliniyor. Bu şart $A$ matrisinin oluşturulması sırasında
kendiliğinden oluşuyor. Ufaltılmış bir matris üzerinde göstermek gerekirse, </p>
<p>$$ \left[ \begin{array}{ccccc}
1 &amp; -2 &amp; 1 &amp; 0 &amp; 0 \\
0 &amp; 1 &amp; -2 &amp; 1 &amp; 0 \\
0 &amp; 0 &amp; 1 &amp; -2 &amp; 1
\end{array} \right]
 $$</p>
<p>değerlerinin her satırının (1) denklemini temsil ettiğini söylemiştik.
Eğer şartlarımızdan biri $u_1$ ve $u_5$'un sıfır olması ise, çarpım
sırasında ona tekabül eden üstteki matrisin en soldaki ve en sağdaki
kolonlarını tamamen sıfır yapmamız yeterli olurdu, çünkü çarpım sırasında
$U_j$ içinde o kolonlar $u_1$ ve $u_5$ ile çarpılıp onu sıfır
yaparlardı. O zaman yeni matris şöyle olurdu:</p>
<p>$$ 
\left[ \begin{array}{ccccc}
0 &amp; -2 &amp; 1 &amp; 0 &amp; 0 \\
0 &amp; 1 &amp; -2 &amp; 1 &amp; 0 \\
0 &amp; 0 &amp; 1 &amp; -2 &amp; 0
\end{array} \right]
 $$</p>
<p>Bu işler. Alternatif olarak sıfır kolon yerine, o kolonları tamamen matristen
atabilirdik, aynı şekilde $u$ değerlerini üretirken birinci ve sonuncu değerleri
de atmamız gerekirdi, nasıl olsa onlar "bilinmeyen" değişken değiller. Bu yeni
matris şöyle olurdu:</p>
<p>$$ \left[ \begin{array}{ccc}
-2 &amp; 1 &amp; 0  \\
1 &amp; -2 &amp; 1  \\
0 &amp; 1 &amp; -2 
\end{array} \right]
$$</p>
<p>Alttaki kod içinde <code>x = x[1:-1]</code> ibaresi $x$ ve dolaylı
olarak $u$'nun ilk ve son değerlerini atmak için kullanılmakta.</p>
<p>Seyrek (sparse) matrisler kullanarak çözüm altta.</p>
<pre><code class="python">&quot;&quot;&quot;
    This program solves the heat equation
        u_t = u_xx
    with dirichlet boundary condition
        u(0,t) = u(1,t) = 0
    with the Initial Conditions
        u(x,0) = 10*sin( pi*x )
    over the domain x = [0, 1]

    The program solves the heat equation using a finite difference
    method where we use a center difference method in space and
    Crank-Nicolson in time.
&quot;&quot;&quot;
import scipy as sc
import scipy.sparse as sparse
import scipy.sparse.linalg
f, ax = plt.subplots()


# Number of internal points
N = 200

# Calculate Spatial Step-Size
h = 1/(N+1.0)

# Create Temporal Step-Size, TFinal, Number of Time-Steps
k = h/2
TFinal = 1
NumOfTimeSteps = 120

# Create grid-points on x axis
x = np.linspace(0,1,N+2)
x = x[1:-1]

# Initial Conditions
u = np.transpose(np.mat(10*np.sin(np.pi*x)))

# Second-Derivative Matrix
data = np.ones((3, N))
data[1] = -2*data[1]
diags = [-1,0,1]
D2 = sparse.spdiags(data,diags,N,N)/(h**2)

# Identity Matrix
I = sparse.identity(N)

# Data for each time-step
data = []

for i in range(NumOfTimeSteps):
    # Solve the System: 
    #
    # (I - k/2*D2) u_new = (I + k/2*D2)*u_old
    #
    A = (I -k/2*D2)
    b = ( I + k/2*D2 )*u
    u = np.transpose(np.mat(sparse.linalg.spsolve(A, b)))
        if i % 20 == 0:
            plt.plot(x, u)
            plt.axis((0,1,0,10.1))
            plt.savefig(&quot;heat-&quot; + str(i))
            plt.hold(False)
</code></pre>

<p><img alt="" src="heat-0.png" /></p>
<p><img alt="" src="heat-20.png" /></p>
<p><img alt="" src="heat-40.png" /></p>
<p><img alt="" src="heat-60.png" /></p>
<p><img alt="" src="heat-80.png" /></p>
<p><img alt="" src="heat-100.png" /></p>
<p>Seyrek matrislerden olmadan, normal matris kullanarak olan çözüm altta.</p>
<pre><code class="python">import scipy.linalg
f, ax = plt.subplots()

# Number of internal points
N = 200

# Calculate Spatial Step-Size
h = 1/(N+1.0)
k = h/2

x = np.linspace(0,1,N+2)
x = x[1:-1] # get rid of the '0' and '1' at each end

# Initial Conditions
u = np.transpose(np.mat(10*np.sin(np.pi*x)))

# second derivative matrix
I2 = -2*np.eye(N)
E = np.diag(np.ones((N-1)), k=1)
D2 = (I2 + E + E.T)/(h**2)

I = np.eye(N)

TFinal = 1
NumOfTimeSteps = 100

for i in range(NumOfTimeSteps):
    # Solve the System: 
    # (I - k/2*D2) u_new = (I + k/2*D2)*u_old
    A = (I - k/2*D2)
    b = np.dot((I + k/2*D2), u)
    u = scipy.linalg.solve(A, b)
    if i % 20 == 0:
        plt.plot(x, u)
        plt.axis((0,1,0,10.1))
        plt.savefig(&quot;heat-2-&quot; + str(i))
        plt.hold(False)
</code></pre>

<p><img alt="" src="heat-2-0.png" /></p>
<p><img alt="" src="heat-2-20.png" /></p>
<p><img alt="" src="heat-2-40.png" /></p>
<p><img alt="" src="heat-2-60.png" /></p>
<p><img alt="" src="heat-2-80.png" /></p>
<p>Kaynaklar</p>
<p>[1] Bayramlı, <em>Fizik, Isı Denklemi</em></p>
          <br/><a href="../index.html">Yukarı</a>
        </section>          
      </div>
    </body>
</html>
