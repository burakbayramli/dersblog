
<!DOCTYPE html>
<html>
  <head>
    <title></title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1></h1>
<h1>Yazılım Patentleri Hakkında - Donald Knuth</h1>

<p>(Donald Knuth, bilgisayar bilimin önde gelen profosörlerinden
biridir. Bilgisayar bilimin önemli bir dalı olan Hesapsal Yük
Teorisinin kurucusudur. Algoritma hakkındaki kitapları, akedemide en
temel referans olarak kabul edilir).  ...</p>

<p>Patentler ve Tescilli Markalar Komisyon Başkanına,
Box 4, Patent and Trademark Office, Washington, DC 20231</p>

<p>Sayın Komisyon Başkanı, Diğer bilgisayar bilim uzmanları
arkadaşlarımın bir süre önce yaptığı gibi, sizden ve ofisinizden bir
ricada bulunmak istiyorum. Lütfen hesapsal işlem/fikir/yazılımlara
patent verme kararınızı bir daha gözden geçirin. Bugünlerde tüm
yazılım dünyasında, özellikle şu anda aktif olarak çalışan bilgisayar
bilimciler arasında büyük bir endişe ve rahatsızlık hissetmekteyim,
çünkü Patent Mahkemelerinin ve Patent/Tescil Ofisinin kararlarının
hayatlarını zorlaştırdığını söylüyorlar.  1945-1980 arasında genel
inanış (ve uygulama), patent kanunlarının yazılım ürünleri ile
ilgisinin olmadığı yönünde idi. Fakat son zamanlarda görüyoruz ki bazı
kimseler pratik faydası ve önemli olan bazı algoritmalar için patent
almışlar -mesela Lempel-Ziv sıkıştırması,</p>

<p>RSA açık anahtar şifrelemesi- ve bu kimseler şimdi kanuni yaptırım
kullanarak diğer programcıların bu algoritmaları kullanmalarını
engellemeye uğraşıyorlar.  Bu durum, şimdiye kadar yaşadığımız
bilgisayar devrimini mümkün kılan politikalardan ciddi bir sapmadır,
ve bu sapmanın toplum için çok zararlı olacağını düşünüyorum. Eğer bu
durum daha önce kullanımda olsaydı, benim kendi çalışmalarıma zarar
verecek bir gelişme olacağını belirtmek isterim. Mesela ben, tüm
dünyadaki matematik ve fizik makale ve kitaplarının %90'ını yazmak
için kullanılan TeX adlı bir yazılım geliştirdim. Eğer bugünkü yazılım
patentleri 1980'de aktif olsaydı, böyle bir sistem kurmam mümkün
olmazdı, kurmayı düşünmek aklımdan bile geçmezdi, ve başka birinin de
bunu düşüneceğini zannetmiyorum.  Bana söylendiğine göre, şu anda
mahkemeler matematiksel algoritmalar ile matematiksel olmayan
algoritmalar arasında bir ayrım yapmaya uğraşıyorlarmış. Bir
bilgisayar bilimci bu arayışın ne kadar boş olduğunu size
söyleyebilir. Evrende Bir algoritmadan daha matematiksel bir şey zâten
yoktur. Algoritma, doğanın fiziksel kanunlarından ayrı duran soyut bir
kavramdır.  Dahası, sayısal ve sayısal olmayan algoritmalar arasında
bir ayrım bulmak da mümkün değildir. Sanki sayısal değerler, diğer
kesin bilgilerden değişik bir şeylermiş gibi. Bütün sayılar veridir,
butün veriler sayıdır. Zaten matematikçilerde sayılardan çok harfler
ile çalışmaktadırlar.  İşte bu yüzden, algoritmaları "bu
matematikseldir, bu değildir" gibisinden bir ayrıma tâbi tutmaya
uğraşmak, bence, 19. yüzyılda Indiana eyalet meclisinin "bir çemberin
çevresinin çapına olan oranının yaklaşık 3.14116 değil, tamı tamına 3
olduğunu" söyleyen bir kanunu geçirmeye uğraşması kadar saçma
geliyor. Bu da aynen ortaçağ kilisesinin "güneşin dünyanın etrafında
döndüğünü" beyan etmesi gibi birşey.  Amerikan kongresi bir süre önce,
çok akıllıca bir kararla, matematiksel şeylerin patentlenemeyeceğine
karar verdi.</p>

<p>Zaten başka türlü matematik yapmak mümkün olmazdı; Pitagoras teorimini
her kullandığımızda birine telif hakkı mı ödeyecektik?! Bu bağlamda
belirtmek gerekiyor ki, bugünlerde insanların büyük bir aceleyle
patentlemeye çalıştığı temel algoritmik fikirler bu kadar temel ve
herşeye lazım olacak türdendir. Eğer şu anki gidişata izin verilirse,
sonuç, yazarlara kelimeler için patent almaya izin vermek gibi
olacaktır. Yazarlar ve gazete muhabirleri, her kelimenin sahibine
telif hakkı ödemedikçe yazı yazamaz hâle geleceklerdir. Algoritmalar
yazılım için aynen kelimeler bir hikaye için neyse, o kadar temel bir
gerekliliktir, çünkü algoritmalar her ilginç yazılım ürününü üretmek
için gerekli olan en temel yapı taşıdırlar. Eğer her avukat başarı ile
kullandığı bir savunma yöntemini, ya da anayasa mahkemesi, önceden
verilmiş kararlarını patentlese halimiz nice olurdu?  Patent
mahkemelerinin bir patent kanunu formalize ederken topluma hizmet
etmek istediklerini biliyorum. Patent ofisinin, şimdiye kadarki soyut
düşünceye değil, somut fiziksel kanunlara dayanan teknolojik
yaklaşımları etrafındaki misyonunu başarı ile yerine getirdiğini
söyleyebilirim. Benim kendi şahsımın da bazı donanım araçları hakkında
patentlerim var. Fakat şu anki tüm yazılımları patentlemeye doğru
giden trend, görüşümce ufak bir avukat ve mucit haricinde kimseye
yararlı olmayacak, ve aynı zamanda bilgisayarlar yararlı işler yapmaya
uğraşan insanların ezici çoğunluğu için zararlı olacaktır.  Bütün gün
boyunca işimi yapabilmek için kullandığım programları şöyle bir
aklımdan geçirince, hemen belli oluyor ki bu programlardan hiçbiri,
eğer yazılım patentleri 60'larda ve 70'lerde aktif olsaydı bugün
mevcut olmazlardı.  Eğer bugün kuralları değiştirirsek, yazılım
dünyasındaki tüm gelişimi şu anki seviyesinde dondurmuş
olacağız. Bugünkü trend devam ederse, Amerika'nın değerli
yazılımcıları için tek çare olarak ya yazılımı bırakmak, ya da
ülkelerinden göç etmek zorunda kalacaklardır. Her halükarda ABD
yazılım dünyasındaki lider konumunu kaybedecektir.  Lütfen bu
tehlikeli trendi tersine çevirmek için elinizden geleni
yapın. Yazılımcıların entellektüel haklarını korumak için "ellerinden
en temel yapı taşlarını almaktan" çok daha verimli yöntemler
var.</p>

<p>Saygılar, Donald E. Knuth, Emeritus Profosör, Stanford Üniversitesi</p>

<p>Kaynak</p>

<p>http://www.tbook.constantvzw.org/?p=14</p>

          <br/><a href="../index.html">Yukarı</a>
        </section>          
      </div>
    </body>
</html>
