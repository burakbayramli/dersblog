<!DOCTYPE html>
<html>
  <head>
    <title>F(X) = U
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>F(X) = U
</h1>

<p>Başlıktaki matematiğin alt dallarından Simulasyon'un en temel 
formüllerinden biri. Basitliği derin bir sonucu gizliyor aslında; ve
simulasyon dahil olmak üzere en az iki istatistiksel yöntemi mümkün
kılıyor. Formülü ve mümkün kıldığı iki yöntemi bu yazıda göreceğiz.</p>
<p>Başlıkta söylemi tam notasyonla vermek gerekirse;</p>
<p>$$ F_X(X) \sim U(0,1) $$</p>
<p>Yani, dağılımı her ne olursa olsun, bu dağılımdan gelen bir rasgele
değişkenin değerlerini o dağılımın kümülatif dağılım fonksiyonuna (cdf)
geçersek, elde edilen değerler yeni bir rasgele değişken $U(0,1)$ olarak,
yani birörnek (uniform) olarak dağılacaktır!  Müthiş bir sonuç. Bu metot
simülasyonda Ters Transform Metotu (Inverse Transform Method) olarak
geçiyor.</p>
<p>Teori </p>
<p>Diyelim ki $X$ cdf $F_X$'e sahip surekli rasgele degisken. O zaman $F_X(X)
\sim U(0,1)$.</p>
<p>İspat</p>
<p>$Y = F_X(X)$ olsun, ve $Y$'nin cdf'i $G(y)$. O zaman </p>
<p>$$ G(y) = P(Y \le y) = P(F_X(X) \le y) $$</p>
<p>Olasılık operatörü içinde iki tarafa $F_X$'in tersini uygulayalım, sol
tarafta tersi ile kendisi sonucu fonksiyon kaybolur, geri kalanlar,</p>
<p>$$ = P(X \le F_X^{-1}(y) ) $$</p>
<p>Üstteki ifadeye geldik. Bu ifade de aslında bir cdf hesabı değil midir?
Evet. $X$'in cdf hesabıdır, </p>
<p>$$ = F_X(F_X^{-1}(y)) = y $$</p>
<p>$$ G(y) = y $$</p>
<p>Yani $y$'nin cdf değeri $y$'nin kendisidir, bu da sadece $Y$ birörnek
olarak dağılmışsa mümkündür [1]. </p>
<p>Herhangi Bir Dağılım İçin Rasgele Sayı Üretmek</p>
<p>Bu teorinin rasgele sayı üretmek için nasıl kullanıldığını görmek zor
değil. Çünkü eğer</p>
<p>$$ F_X(X) = U $$</p>
<p>ise </p>
<p>$$ X = F_X^{-1}(U) $$</p>
<p>de doğrudur; O zaman birörnek dağılımdan örneklem alırız, bu örneklem
içindeki sayıları teker teker üretmek istediğimiz dağılımın cdf'inin {\em
  tersine} geçeriz, ve elimizdeki sonuçlar otomatik olarak hedeflediğimiz
dağılımdan gelen sayılar olur!</p>
<p>Not: Tabii $F^{-1}$ hesabının yapılabilmesi için bu fonksiyonun bir
analitik formu olması gerekir; bazı durumlarda bu mümkün
olmayabilir. Mesela normal (gaussian) dağılımın cdf'inin tersinin analitik
formu mevcut değildir. Ya da çok daha çetrefil, çok boyutlu dağılımlar
durumunda da bu mümkün olmayabilir. Bu tür durumlar için başka yöntemler
var, Markov Zinciri Monte Carlo (MCMC) yöntemleri mesela, ya da daha basit
Kabul-Reddet (Accept-Rejection) yöntemi... Dağılımları simüle etme
konusunun arkasında derin bir literatür var [2].</p>
<p>Peki $U$ Nereden Geliyor? </p>
<p>Diyelim ki elimizde tersi alınabilir bir cdf var, ve artık bu dağılımdan
sayı üretmek istiyoruz. Peki cdf tersine verilecek birörnek sayılar nereden
gelecek?</p>
<p>Bu durumda sözde rasgele (pseudorandom) sayı üretimi konusuna
girebiliriz. Favori hesap kütüphanemizden birörnek sayılar üretebiliriz,
fakat bu kütüphanelerin ne yaptığını bilmek iyi olur. Kendimiz rasgele sayı
üretmek istiyorsak, bunun en kolay, etkili yolu lineer eşleşikşel üretici
(linear congruential generator) kullanmak.</p>
<p>$$ Z_i = (a Z_{i-1} + c) \bmod m $$</p>
<p>$a$ çarpan, $m$ ise genlik (modülüs). $\bmod$ bildiğimiz gibi modülo
matematiğinden geliyor, $4 \bmod 2 = 0$, $5 \bmod 3 = 2$, vs., bölümden
arta kalanların matematiği yani. Modülo operatörü sayesinde $Z_i$ sonuçları
1 ile $m-1$ arasında olacaktır. Çoğunlukla $m$ büyük ve asal bir sayı
olarak seçilir. $R_i = Z_i / m$ ve $R_i \in (0,1)$. Amaç bir dizi $R_i$'in
$U(0,1)$'den  geliyormuş gibi gözükmesini sağlamak. Bu seri tabii ki bir 
süre sonra kendini tekrar edecektir, ama bunun olması için uzun zaman 
geçiyorsa bu bizim için iyi bir sonuçtur. </p>
<p>$a,c,m$'in dikkatli seçilmesi gerekir, ki tekrarsız periyot uzun ve
üretilen sayıların istatistiki kalitesi iyi olsun. Eğer $c=0$ ise üstte
gösterilene çarpımsal üreteç ismi veriliyor. Neyse, örnek olarak </p>
<p>$$ Z_i = (5 Z_{i-1} + 3) \bmod 8 $$</p>
<p>kullanalım. Eğer $Z_0 = 0$ ise (ki bu başlangıç noktasına tohum -seed- ismi
de verilir) bir sonraki sayı $Z_1 = (5 Z_0 + 3) \bmod 8 = 3$ olur, ve böyle
devam edersek,</p>
<p><img alt="" src="stat_fxu_01.png" /></p>
<p>Görüldüğü gibi 8. adımda başa dönmüş olduk, çünkü $Z_8 = 0$. Bu üreteç
tam-periyot üretecidir, yani $\bmod \ 8$ dedik ve tekrar edene kadar 8 tane
sayı ürettik. Genel olarak tam periyot iyi bir şeydir. Eğer </p>
<p>$$ Z_i = (5 Z_{i-1} + 1) \bmod 7$$</p>
<p>seçseydik, $Z_0=1$ ile $1,6,3,2,4,6$ yani küt diye 6'ya döndük. Bu olmadı, tam
periyot değil. Eğer $Z_0=5$ seçseydik sonuç daha da kötü olurdu, bir sonraki
sayı başlangıcın kendisi, yani 5! Bu durumda tek bir tane bile sözde rasgele
sayı bile üretememiş olurduk.</p>
<p>Çok iyi üreteçlerden biri</p>
<p>$$ Z_i = 16807 Z_{i-1} \bmod (2^{31}-1)$$</p>
<p>Bu çok hızlı işleyen, tekrar edene kadar 2 milyar (dikkat: <em>milyar</em>)
sayıdan daha fazla sayı üretebilen bir üreteçtir. Kodu altta
bulunabilir, $2^{31}-1=2147483647$ olduğunu biliyoruz,</p>
<pre><code class="python">def do_unif(ix): 
    u = (16807*ix) % 2147483647
    return u

u = do_unif(1e7)
print u
u = do_unif(u)
print u
u = do_unif(u)
print u
</code></pre>

<pre><code>566275534.0
1892860081.0
476634709.0
</code></pre>

<p>Biraz daha farklı bir yaklaşım [1], [5, sf. 215],</p>
<pre><code class="python">def do_unif(ix): 
    k1 = int(ix/127773)
    ix = 16807*(ix - k1*127773) - k1*2836
    if ix &lt; 0: ix = ix + 2147483647
    u = ix*4.656612875e-10 # 1'den kucuk olmasi icin
    return ix, u

ix, u = do_unif(1e7)
print u
ix, u = do_unif(ix)
print u
ix, u = do_unif(ix)
print u
</code></pre>

<pre><code>0.263692594242
0.881431662376
0.22195033226
</code></pre>

<p>Eğer tek bir çağrı ile istediğimiz kadar birörnek sayı üretmek istiyorsak,</p>
<pre><code class="python">def unif(size,seed=1e7):
    tmp = seed; res = []
    for i in range(size):
       tmp,u=do_unif(tmp)
       res.append(u)
    return np.array(res)
print unif(size=10)
</code></pre>

<pre><code>[ 0.26369259  0.88143166  0.22195033  0.31923449  0.37412169  0.8632809
  0.16214486  0.16868319  0.05836612  0.95940828]
</code></pre>

<p>Örnek: Üstel Rasgele Değişken Üretmek</p>
<p>$X = F^{-1}(U)$ prensibini kullanarak üstel (exponential) dağılımdan gelen
rasgele sayılar üretelim. Birörnek üreticimiz var, üstel dağılım için
cdf'in tersini biliyoruz, ki bu $F^{-1}(p;\lambda) = -\ln(1-p) /
\lambda$. Tüm bunları biraraya koyarsak,</p>
<pre><code class="python">x = unif(size=1000)
lam = 4.
y = -np.log(1-x) / lam # cdf tersi
f=plt.figure();
plt.hist(y)
plt.savefig('stat_fxu_02.png')
</code></pre>

<p><img alt="" src="stat_fxu_02.png" /></p>
<p>Üstel dağılıma benziyor! İşin iyi tarafı bu üretimi yapmak için tüm
öğeleri evde kendimiz pişirdik. Birörnek rasgele sayıları bile kendimiz
üretiyoruz. </p>
<p>Uyum Derecesi ve Düzgünlük Testi (Goodness-of-Fit, Smooth Test)</p>
<p>$F_X(X) = U$ başka bir açıdan bir "numara" olarak ta kullanılabilir,
çünkü teoriye göre sadece ve sadece $F_X$ fonksiyonu hakikaten $X$'in cdf'i
ise ispat geçerli. Bu gerçeği bir istatistiki test için başlangıç noktası
olarak kullanabiliriz; Diyelim ki elimizde bir $X$ var ve dağılımının ne
olduğunu bilmiyoruz. Ama eğer doğru dağılımı seçmişsek, mesela $F_0$,
$F_0(X)$ bize birörnek sonuç verir, değilse vermez. O zaman bir tahmini
cdf'i birörneklik testiyle birleştirirsek, verinin / rasgele değişkenin
dağılımın ne olduğunu test eden bir istatistiki test bulmuş oluruz [3,
sf. 325].</p>
<p>Birörneklik testi dedik, bunun için zaten bilinen chi kare, K-S uyum derece
testi gibi testleri mi kullansak acaba? Neyman adlı istatistikçi mevcut
olanları kullanmak yerine özellikle birörnek dağılımına odaklı bir test
yaratmaya karar verdi. Neyman'ın düzgünlük testi (Neyman's smooth test)
birkaç baz fonksiyonunun toplamından oluşan bir alternatifi (0,1) aralığına
gömüyor (embed), ki sıfır hipotezinde bu gömülü fonksiyon bize birörnek
sonuçla aynı sonucu verir, ama birörneklikten sapma varsa, baz
fonksiyonları öyle oluşturulmuştur ki bu sapmanın etkisi düzgün, sürekli
bir şekilde birörneklikten ayrılır (ki testin ismi buradan geliyor). Ayrıca
baz fonksiyonları öyle seçilmiştir ki sıfır hipotezi altında test için bir
chi kare dağılımı elde ederiz, birörnek olmama durumunu bu chi kare
dağılımda aykırı bölgeye düşmek olarak irdeleyebiliriz, ve testimiz bunun
üzerinden hesaplanır.</p>
<p>Bu özel fonksiyonlar nelerdir? Onları $h_j(y)$ olarak gösterelim, ki $j=1,..,d$
olsun, yani $d$ tane baz fonksiyonu var. Neyman'a göre $d=4$ yeterlidir (baz
fonksiyonuna göre değişir tabii, biz alttaki örnekte 5 kullandık). Bu
fonksiyonlara bazı şartlar getiriliyor, öncelikle $h_j$'ler sabit fonksiyona
(yani 1'e) ve birbirlerine dikgen (orthogonal) olmalılar. Yani</p>
<p>$$ \int_{0}^{1} h_j(y) \mathrm{d} y = 0 $$</p>
<p>$$ \int_{0}^{1} h_k(y)h_j(y) \mathrm{d} y = 0 $$</p>
<p>Ayrıca büyüklüğü (yani karesi) normalize edilmiş olmalı</p>
<p>$$ 
\int_{0}^{1} h_j(y)^2 \mathrm{d} y = 1 
\qquad (1)
$$</p>
<p>Bu şartları tatmin eden hangi fonksiyonlar vardır? Aklımıza gelen her
fonksiyon tipi üstteki şartlara uymayabilir. Neyman Legendre polinomları
denen polinomları kullandı, fakat aslında üstteki şartları yerine getiren</p>
<p>$$ h_j(y) = c_j \cos (2\pi j y) $$</p>
<p>ki $c_j$ normalizasyon sabiti, gayet rahat kullanılabilir. Dikkat, üstteki
sabit $h_j$'yi bir dağılım haline getirmez, "büyüklük hesabı için" onu
normalize eder. Sebebini birazdan göreceğiz. </p>
<p>Not: Üstteki fonksiyon eğer Fourier serilerini hatırlattıysa bu doğru bir
gözlemdir, böyle bir bağlantı var.. Birbirine dikgen fonksiyonlar özel
fonksiyonlar tabii, Fourier serilerinde bu sebeple kullanılıyorlar, ve
dikgenlik lineer cebirde de çok ortaya çıkar. Kontrol edilmek istenirse 
$1, \cos (2\pi y), \cos (4\pi y), \cos (6 \pi y), ..$ fonksiyonlarının birbirine
dikgen olduğu entegral hesabını yapılarak görülebilir. </p>
<p>Devam edelim, (1)'i tatmin etmek için gereken $c_j$'i hesaplayalım,</p>
<p>$$ 
\int_{0}^{1} c_j^2 \cos(2 \pi y)^2 \mathrm{d} y = 1
$$</p>
<p>$$ 
\int_{0}^{1}\cos(2 \pi y)^2 \mathrm{d} y = 1/c_j^2 
$$</p>
<p>Trigonometrik eşitlik [4, sf 435]</p>
<p>$$ \cos(\theta)^2 = \frac{1 + \cos 2 \theta }{2}$$</p>
<p>O zaman,</p>
<p>$$ 
 \cos(2 \pi y)^2 = \frac{1}{2} + \frac{1}{2}\cos(4 \pi y)
 $$</p>
<p>Entegrale geri koyalım,</p>
<p>$$ 
\int_{0}^{1} \frac{1}{2} + \frac{1}{2}\cos(4 \pi y) \mathrm{d} y
$$</p>
<p>$$ 
= \frac{y}{2} + \frac{1}{8\pi}\sin(4 \pi y)  \bigg|_{0}^{1} 
\Rightarrow \frac{1}{2} = 1/c_j^2
$$</p>
<p>$$ c_j = \sqrt{2} $$</p>
<p>Bulunan $c_j$ her $j$ için geçerli olacaktır.</p>
<p>Düzgünlük testi için önce $x_i$ veri noktaları o verinin geldiğini
düşündüğümüz cdf'e geçilir, yani $y_i = F(x_i)$ hesaplanır. Ardından,</p>
<p>$$ \overline{h_j} = \frac{1}{n} \sum_{i=1}^{n} h_j(y_i) $$</p>
<p>Sıfır hipotezi altında ve Büyük Sayılar Kanununa göre $\overline{h_j} \to0$.<br />
$\sqrt{n} \cdot \overline{h_j}$ ise Merkezi Limit Teorisi'ne göre Gaussian'dır, 
ve bu Gaussian'ın varyansı  1 olacaktır. Demek ki</p>
<p>$$ 
\Psi^2 = n \sum_{j=1}^{d} \overline{h_j}^2
$$</p>
<p>hesabı sıfır hipotezi altında $\chi^2_d$ dağılımına sahiptir. $h_j$'lerin
birbirine dikgen seçilmesinin sebebi şimdi biraz daha açıklık kazanıyor
herhalde, dikgen fonksiyonlar ile arasında hiç korelasyon olmayan standart
normaller üretiyoruz, ve bu normallerin toplamının bize chi kare vermesini
bekliyoruz (chi kare için korelasyonsuz standard normallerin toplamı
gerekir).</p>
<p>$\overline{h_j} \to 0$ ispatı için sıfır hipotezinde $y_i$'lerin, ya da
$u_i$ diyelim, birörnek dağılım $U(0,1)$'dan geldiğini hatırlayalım, yani o
zaman $h_j(U)$ bir rasgele değişkendir, ve</p>
<p>$$ h_j(u_1) + h_j(u_2) + .. + h_j(u_n) / n $$</p>
<p>$h_j$'nin nüfus beklentisine yaklaşır. Peki $h_j$'in nüfus beklentisi
nedir? Bunun için </p>
<p>$$ E(h_j) = \int_{-\infty}^{\infty} f_U(u)h_j(u) \mathrm{d} u $$</p>
<p>$f_U(u) = 1$, ayrıca (0,1) arasına odaklı olduğumuz için,</p>
<p>$$
= \int_{0}^{1} h_j(u) \mathrm{d} u = \int_{0}^{1} \cos 2\pi j u \mathrm{d} u
= \frac{\sin 2j\pi u }{2j\pi u} \bigg|_{0}^{1} = 0
$$</p>
<p>$j$ ne olursa olsun beklenti sıfır demektir bu. Peki varyans? </p>
<p>$$
Var(h_j) = E(h_j^2)-E(h_j)^2 = \int_{-\infty}^{\infty} f_U(u)h_j^2(u) \mathrm{d} u
$$</p>
<p>üstte $E(h_j)=0$ olduğunu bulduk, bu terim üstteki formülde iptal oldu. Ve
(1)'ın de yardımıyla,</p>
<p>$$  = \int_{0}^{1}  h_j^2(u) \mathrm{d} u = 1$$</p>
<p>Prosedür böylece tamamlandı. </p>
<p>1) cdf ile veriden $y=F(x)$ hesapla</p>
<p>2) $h_j$ hesapla, ki bizim seçtiğimiz baz için $c_j = \sqrt{2}$, ardından $\overline{h_j}$</p>
<p>3) En son $\Psi^2$, sonucu $\chi^2_d$ üzerinde kontrol et. </p>
<p>Örnek</p>
<p>Bir standart normal, bir 4 derece serbestliğe sahip bir Öğrenci t dağılımı,
bir de üstel (exponential) dağılımdan üretilmiş veriyi standart normal olup
olmadığına bakmak için test ettik. </p>
<pre><code class="python">from scipy.stats import norm
from scipy.stats import t
from scipy.stats import expon
s = 200000
np.random.seed(0)
xnorm = norm.rvs(size=s)
xstudent = t.rvs(df=4, size=s)
xexp = expon.rvs(scale=1,size=s)

from scipy.stats import norm
def test(x,d=5,cdf=norm.cdf):
    y = cdf(x)
    c = np.sqrt(2)
    # baz fonksiyonlar
    hs = [c*np.cos(2*np.pi*i*x) for i in range(1,d+1)]
    res = [xx.mean() for xx in hs]
    res = [xx**2 for xx in res]
    print len(x)*np.sum(res)

test(xstudent)
test(xnorm)
test(xexp)

from scipy.stats import chi2
dof = 5
print 'chi kare', chi2.ppf(0.95,dof)
</code></pre>

<pre><code>12.1463285033
2.20265705473
259.103849686
chi kare 11.0704976935
</code></pre>

<p>Görüldüğü gibi Öğrenci t reddedildi, normal kabul edildi, üstel çok ciddi
şekilde reddedildi. Öğrenci t dağılımı normal dağılıma çok benzer bu arada,
buna rağmen arada büyük fark dikkate değer.</p>
<p>Kaynaklar</p>
<p>[1] Goldsman, D., <em>ISyE 6644 - Simulation Lecture</em>, <a href="http://www2.isye.gatech.edu/~sman/courses/6644/">http://www2.isye.gatech.edu/~sman/courses/6644/</a></p>
<p>[2] Ross, <em>Introduction to Probability Models, 10th Edition</em></p>
<p>[3] Shalizi, <em>Advanced Data Analysis from an Elementary Point of View</em></p>
<p>[4] Thomas, <em>Thomas' Calculus, 11th Ed</em></p>
<p>[5] Schrage, <em>A Guide to Simulation</em></p>
          <br/><a href="../index.html">Yukarı</a>
        </section>          
      </div>
    </body>
</html>
