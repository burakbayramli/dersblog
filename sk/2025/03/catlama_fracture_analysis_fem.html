
<!DOCTYPE html>
<html>
  <head>
    <title></title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
       src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <script async="async" data-cfasync="false" src="//pl22489825.profitablegatecpm.com/d84f574876e65b2d8f0c7bae784c22b3/invoke.js"></script>

   <link rel="stylesheet" type="text/css" media="screen" href="https://burakbayramli.github.io/css/style.css">
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1></h1>
<h1>Çatlama, Kırılma (Fracture) Analizi, FEM</h1>

<p>Üç boyutta birbirine bağlı kirişlerin dinamiği [1] notları dersler
5-11'de incelendi. Özelde uzay çatıları / çerçeveleri (space frame)
yapılarına bakıldı, bu yapıların hissetiği kuvvetleri sonlu öğeler
metotu (finite element method) ile hesaplayabildik.</p>

<p>Aslında bu metotu kullanarak bütünsel, tek bir maddenin yüklenmesi
durumunda nasıl davranacağını da bulabiliriz. Araştırmacı Schlangen ve
onun grubu şöyle bir faraziye yaptılar [2,3], acaba bütünsel bir
maddenin iç yapısını (hayali) düğümler / kirişlerle birbirine bağlı
bir uzay çatısı olarak göremez miyiz?</p>

<p>Bu sorunun cevabı en azından kırılma, çatlama analizi bağlamında,
evet. Araştırmacılar probleme şöyle yaklaştılar; bir maddeyi al, ona
dıştan uygulanan yükün iç yansımasının hesabını o madde içinde sanki
birbirine bağlı kirişlerden oluşuyormuş gibi yap, ve sonuçları bu
şekilde bildir. Çatlama, kırılma noktalarını bulmak için kullanılan
numara şöyle, yük sonrası bir döngü içinde her kirişe teker teker bak,
eğer o kiriş tek başına dayanabileceği yük sınırını geçmiş ise o
kirişi sistemden çıkar. Bu hesapsal çıkartma, o noktada kırılma,
çatlamayı simule eder, döngünün bir sonraki aşamasında hesaba bu eksik
şekilde devam edilir, ve belki de kopuş farklı öğelerde de
görülecektir, amaç çatlamanın yayılması (crack propagation) durumunu
saptamaktır.</p>

<p>Yayılma olması mümkündür çünkü tek bir kirişi çıkarttığımızda o
noktada bir zayıflık yaratmış oluyoruz, bu belki çıkartılan parçaya
bağlı olan diğer parçaların hissettiği yükü arttıracaktır, eğer
kapasitelerinin ötesinde bir yüke maruz kalırlarsa onlar da kopuş
yaşayabilirler.. Çatlak bu şekilde yayılabilir, hatta tüm materyelin
paramparça olması durumu bile ortaya çıkabilir.</p>

<p><img src="frac3.jpg" alt="" /></p>

<p>Üstteki resimlerde sanal (mavi renkli bloklar) ve gerçek çatlamalar
(alt grup) görülüyor.</p>

<p><img src="frac2.jpg" alt="" /></p>

<p>İki boyutta kullanılan ızgara (mesh) yapısı üstte. </p>

<p>Uzay çerçevesi hesapsal amaçlı, sanal olarak yaratılıyor, bu
çerçevenin düğüm ve bağlantı yapısı herhangi bir şekilde
oluşturalabilir, ızgara yapısı programcı tarafından seçilecektir.
Bilimsel hesaplama alanında ızgara kullanımı bilinmez bir şey değil,
pek çok analitik formülü gerçek dünyada çözmek için bir sanal ızgara
yaratma tekniği kullanılır. Buradaki bir ek özellik ızgara sisteminin
materyel mekaniği literatüründe direk bir karşılığının olması.</p>

<p><img src="frac1.jpg" alt="" /></p>

<p>Üç boyuttaki ızgara yapısını üstteki resimde görebiliyoruz.</p>

<p>Hesapsal bir ek numara "kopmuş" kirişlerden sonra ortaya çıkan
sistemde hesaplara devam etmek için kullanılır. [1] derslerinde
gördüğümüz üzere bir kiriş sistemini çözmek için lineer cebir $Ax=b$
denklemini çözeriz. Fakat eğer bir kiriş sistemden çıkartılırsa yeni
sistemi çözmek için baştan sonra tüm $Ax=b$ sistemini çözmeye gerek
yoktur, çünkü yeni sistem eskisinden çok farklı olmayacaktır, bu
sebeple özyineli bir şekilde eski değerleri baz alarak onları yeni
sistem için güncelleyen bir çözüm metotu daha hızlı olur. [4]
yazısında tarif edilen yaklaşım tam da böyle bir lineer cebir
tekniğini gösteriyor.</p>

<p>Kaynaklar</p>

<p>[1] Bayramlı, <a href="../../../phy/index.html">Fizik</a></p>

<p>[2] Qian, <a href="https://www.researchgate.net/publication/254870129_Multiscale_Modeling_of_Fracture_Processes_in_Cementitious_Materials">Multiscale Modeling of Fracture Processes in Cementitious Materials</a></p>

<p>[3] Schlangen, Garboczi, <a href="https://www.sciencedirect.com/science/article/abs/pii/S0013794497000106">Fracture simulations of concrete using lattice models: Computational aspects</a></p>

<p>[4] <a href="../../2024/01/beam_lattice_superposition_cg_sparse.html">Üstdüşümlü Matris Sistemini Çözmek</a></p>

          <div id="container-d84f574876e65b2d8f0c7bae784c22b3"></div>

          <br/><a href="../index.html">Yukarı</a>
        </section>          
      </div>
    </body>
</html>
