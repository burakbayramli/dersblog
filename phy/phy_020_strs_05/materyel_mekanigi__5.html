<!DOCTYPE html>
<html>
  <head>
    <title>Materyel Mekaniği - 5
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>Materyel Mekaniği - 5
</h1>

<p>Tek Öğe Direngenlik (Stiffness) Matrisi</p>
<p>Tek bir bağlantı parçasının direngenliğini hesaplamak istiyoruz, bunu hem
eksenel yöndeki yer değişmeleri, hem de bükülme, eğilme gibi eksene dik
uygulanan yönlerden de hesaplamak istiyoruz.</p>
<p>Önce makaskiriş (truss) mekaniği ile başlayalım. Makaskiriş konusuna [5]'te
değinilmişti. Daha önce [1]'de gördüğümüz formülü hatırlarsak,</p>
<p>$$
E = \frac{P/A}{\delta / L}
$$</p>
<p>Biraz farklı notasyon [4, sf. 344] ile buna</p>
<p>$$
\Delta = \frac{NL}{AE}
$$</p>
<p>diyebiliriz, ki $E$ yine Young'in Genliği, $N$ uygulanan kuvvet, $A$ çubuk
alanı, $L$ uzunluğu.</p>
<p><img alt="" src="phy_020_strs_05_06.jpg" /></p>
<p>Makaşkiriş öğelerinin sadece eksenel yüklenebildiklerini biliyoruz, eğer üstteki
figür gibi bir senaryo olsaydı, alt uçtan $q'_N$ kuvveti uygulanmış, diğer nokta
bir pime bağlı, bu durumda önceki formülü değiştirip</p>
<p>$$
\Delta = \frac{NL}{AE} \to \frac{\Delta AE}{L} = N
$$</p>
<p>ve $\Delta$ yerine yer değişim $d_N$, kuvvet $N$ için $q'_N$ kullanırız,</p>
<p>$$
q'_N = \frac{AE}{L} d_N
$$</p>
<p>Pimli noktada denge durumunda üstteki kuvvete tepki olarak ona eşdeğerde ama
eksi yönde bir kuvvet oluşmalıdır, ona $q'_F$ diyelim, o zaman diğer uçta</p>
<p>$$
q'_F = -\frac{AE}{L} d_N
$$</p>
<p>olur.</p>
<p><img alt="" src="phy_020_strs_05_07.jpg" /></p>
<p>Eğer pimli noktayı değiştirsek, üstteki duruma baksak, o zaman yer değişim
$d_F$ içeren iki formül şöyle olur,</p>
<p>$$
q"_N = - \frac{AE}{L} d_F \quad
q"_F = - \frac{AE}{L} d_F 
$$</p>
<p><img alt="" src="phy_020_strs_05_08.jpg" /></p>
<p>Bükülen bir çubuğun formüllerine bir giriş [1] kaynağında yapıldı. Orada
moment-eğri (moment-curvature) formülü gösterilmişti.</p>
<p>$$
M(x) = \frac{E(x)I(x)}{\rho(x)}
\qquad (1)
$$</p>
<p>Şimdi bu formülü genişletelim, ve bir ikinci derece türeve eşitleyelim.</p>
<p><img alt="" src="phy_020_strs_05_01.jpg" /></p>
<p>Resimde gösterilen semboller $M$ bükme momenti, $\rho$ çubuğun $+y$ tarafındaki
bükülme çemberinin, eğiminin yarıçapı (radius of curvature).  $v$ ise yine $+y$
kısmındaki yer değişimidir. Çubuğa uygulanan kuvvet dağılımının ne olduğu
önemli değil, sonuçta odaklandığımız çubuğun ufak bir kısmı.</p>
<p>[3] kaynağında bir çemberi (yarıçapını) onun bir eğriye dokunduğu noktadaki
türevler üzerinden temsil etme tekniğini paylaştık. Bu formülü mevcut probleme
uygulayabiliriz.</p>
<p><img alt="" src="phy_020_strs_05_02.jpg" /></p>
<p>Üstteki örnekte çemberin yarıçapı $\rho$, türevler ise $\mathrm{d} v / \mathrm{d} x$.
Formül [2, sf. 466],</p>
<p>$$
\frac{1}{\rho} =
\frac
{\dfrac{\mathrm{d}^2 v}{\mathrm{d} x^2}}
{ \left[ 1 + \left( \dfrac{\mathrm{d} v}{\mathrm{d} x}  \right)^2 \right]^{3/2} }
$$</p>
<p>Üstteki problemde eğim çok ufaktır o zaman $\mathrm{d} v / \mathrm{d} x$ ufak kabul edilir
(resimdeki eğim eğitim amaçlı abartılmış), demek ki bölendeki kare hesabı
daha da ufalır, geriye sadece 1 kalır, 1 ile bölümü yok sayarız, geriye kalanlar</p>
<p>$$
\frac{1}{\rho} \approx \frac{\mathrm{d}^2 v}{\mathrm{d} x^2}
\qquad (2)
$$</p>
<p>Şimdi (1) formülünü tekrar düzenlersek,</p>
<p>$$
\frac{1}{\rho(x)} = \frac{M(x)}{E(x) I(x)}
$$</p>
<p>diyebilirdik. Bu formülün sol tarafının (2) sol tarafı ile aynı olduğunu
görüyoruz. Demek ki onları eşitleyebiliriz, moment-eğri formülü şu hale gelir,</p>
<p>$$
\frac{\mathrm{d}^2 v}{\mathrm{d} x^2} = \frac{M(x)}{E(x) I(x)}
$$</p>
<p>Formüller daha kısa olsun diye bazı notasyonel ekler yapalım,</p>
<p>$$
v' = \frac{\mathrm{d} v}{\mathrm{d} x}, \quad 
v" = \frac{\mathrm{d}^2 v}{\mathrm{d} x^2}, \quad 
M' = \frac{\mathrm{d} M}{\mathrm{d} x}, \quad vs..
$$</p>
<p>İki üstteki formül kısa notasyonla söyle olur,</p>
<p>$$
EI v" = M
\qquad (3)
$$</p>
<p>Problem çözmek için üstteki iki dereceli diferansiyel denklemi kullanabiliriz.</p>
<p>Alttaki gibi bir problem olsun,</p>
<p><img alt="" src="phy_020_strs_05_03.jpg" /></p>
<p>Sol ucu sabit bir dirsekli kiriş (cantilevel beam) var. Bu kirişe dikey yönde en
sağ ucunde $P_B$ yükü ve $M_B$ momenti uygulanıyor. Bu sistemde eğim $v'(x)$ ve
sapma $v(x)$ için gereken ifadeyi bulalım.</p>
<p>Uygulanan iki kuvvet kirişi yukarı doğru eğer, o zaman eğim alttakine benzer,</p>
<p><img alt="" src="phy_020_strs_05_04.jpg" /></p>
<p>$M(x)$ bulmak için herhangi bir noktadaki hissedilen momentlerin toplamının
sıfır olduğunu hatırlayalım,</p>
<p>$$
M(x) - P_B(L-x) - M_B = 0
$$</p>
<p>Moment-eğri denklemini (3) kullanalım, ve üsttekileri o denkleme koyalım,</p>
<p>$$
EIv" = M(x) = P_B(L-x) - M_B
$$</p>
<p>Aradığımız sonuç $v$ ve $v'$. O zaman üstteki denklemi iki kere entegre etmemiz
gerekli.</p>
<p>$$
EI v' = M_B x + P_B Lx - P_B \left( \frac{x}{2} \right)^2 + C_1
\qquad (4)
$$</p>
<p>$$
EIv = M_B \left( \frac{x^2}{2} \right) +
P_B L  \left( \frac{x^2}{2} \right) -
P_B \left( \frac{x^3}{6} \right) +
C_1 x + C_2
\qquad (5)
$$</p>
<p><img alt="" src="phy_020_strs_05_05.jpg" /></p>
<p>Şimdi sınır şartlarını probleme uygulayalım, bu değerler bilinenler
olarak bilinmeyen değerlerin bulunmasına yardımcı olacak. Sınır şartları
problem tanımında tarif edildi, kirişin bir ucu sabitlenmiş o zaman
$x=0$ noktasında hem eğim hem de sapma sıfır olmalı. Yani</p>
<p>$$
v'(0) = 0,\quad v(0) = 0
$$</p>
<p>Şartlardan ilkini $v'(0)=0$ ve $x=0$ kullanırsak (4) şu hale gelir,</p>
<p>$$
EI v' = C_1 = 0
$$</p>
<p>$v(0)=0$ ve $x=0$ kullanırsak (5) şöyle olur,</p>
<p>$$
EIv = C_2 = 0
$$</p>
<p>Demek ki (4) ve (5) şöyle yazılabilir,</p>
<p>$$
v'(x) = \frac{1}{EI} \left[
  M_B x + P_B Lx - P_B \left( \frac{x}{2} \right)^2
\right]
$$</p>
<p>$$
v(x) = \frac{1}{EI} \left[
  M_B \left( \frac{x^2}{2} \right) + 
  P_B L  \left( \frac{x^2}{2} \right) -
  P_B \left( \frac{x^3}{6} \right)
\right]
$$</p>
<p>Artık üstteki formülleri kullanarak kirişin en son noktasında, yani $x=L$'de, ya
da $B$ yerinde, sapmanın ne olacağını hesaplayabiliriz. Yerine koyarsak, sapma
$\delta_B$ diyelim,</p>
<p>$$
\delta_B = v(L) =
\frac{1}{EI} \left[
M_B \left( \frac{L^2}{2}  \right) +
P_B \left( \frac{L^3}{3}  \right)
\right]
$$</p>
<p>Aynı noktadaki sapma açısı $\theta_B$</p>
<p>$$
\theta_B = v'(L) =
\frac{1}{EI} \left[
M_B L + P_B \left( \frac{L^2}{2} \right) 
\right]
$$</p>
<p>Bir diğer formda denklemler şöyle gösterilebilir,</p>
<p>$$
\delta = \left( \frac{L^3}{3EI} \right) P +
\left( \frac{L^2}{2EI} \right) M
$$</p>
<p>$$
\theta = \left( \frac{L^2}{2EI} \right) P +
\left( \frac{L}{EI} \right) M
$$</p>
<p>Üstteki formülleri $P,M$ eşitlikleri olarak tekrar düzenleyebiliriz.
Birinci formülü $\frac{3EI}{L^3}$ ikincisini $\frac{2EI}{L^2}$ ile
çarparsak mesela her iki formülde $P$ tek başına kalır, ikinci formülden
birinciyi çıkartıp $P$'ler iptal edilir, basitleştirme sonrası $M$ elde
edilir, benzer şekilde $P$ bulunur, sonuç</p>
<p>$$
P = \left( \frac{12EI}{L^3}  \right) \delta -
\left(  \frac{6EI}{L^2} \right) \theta
$$</p>
<p>$$
M = - \left( \frac{6 EI}{L^2}  \right) \delta +
\left( \frac{4 EI}{L}  \right) \theta
$$</p>
<p>Kaynaklar</p>
<p>[1] Bayramlı, <em>Fizik, Materyel Mekaniği - Hazırlık</em></p>
<p>[2] Craig, <em>Mechanics of Materials, Third Edition</em></p>
<p>[3] Bayramlı, <em>Çok Değişkenli Calculus, Eğrilik (Curvature)</em></p>
<p>[4] Hibbeler, <em>Structural Analysis, 8th Edition</em></p>
<p>[5] Bayramlı, <em>Hesapsal Bilim, Ders 1-15</em></p>
          <br/><a href="../index.html">Yukarı</a>
        </section>          
      </div>
    </body>
</html>
