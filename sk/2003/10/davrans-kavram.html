
<!DOCTYPE html>
<html>
  <head>
    <title></title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1></h1>
<h1>Davranış Bazlı Robotlar (Behavior-Based Robots)</h1>

<p>Yıllar boyunca programcılar bazı program mimarilerinin tekrar tekrar
çıktığını farkettiler. Bir fikrin üst üste kullanılmasının sebebi, o
çözümün, belli bir problem için çok uygun olmasıdır. Bu 'belli'
çözümler, yazılım dünyasında 'kalıplar' diye bilinir. Kalıplar, birkaç
nesne modeli ve bu nesnelerin arasındaki bağlantılardır. Bildiğiniz
üzere bir robotu programlamak, görsel programcılıktan çok değişiktir;
o yüzden robot yazılım kalıpları değişiktir. En ünlü robot
kalıplarından biri sinek usulü denen, 'davranış kontrol' kalıbıdır.
Davranış kontrol ilk kez Rodney Brooks tarafında, MIT yapay zeka
bölümünde tanımlanmıştı. Bu metottan önceki yapay zeka yazılımları,
çok miktarda veri, ve mikroişlemci gücü gerektiriyorlardı; Bu yüzden
robotun anlık yapması gereken değişimleri hızlı yapmakta zorluk
çektiler. Eski stiller, etraftaki dünyayı büyük bir veri modeli ile
tanımlamaya uğraşmıslardı. Brooks bulduğu metodu sinek dünyasından
aldı. Brooks farkettiki, bir sineğin hareketleri ve etrafına olan
tepkileri cok başarılı. İlginç olan, sineklerin bütün bunu ufacık bir
beyin ile başarmasıdır.</p>

<p>Eğer bir sineği bir bilgisayar ile karşılaştıracak olsak, bir sineğin
uçucu bellek (RAM) kapasitesinin çok düşük olduğunu soyleyebilirdik.
Zaten bir sineğin hazızasının çok düşük olduğu
kanıtlanmıştır. Sinekleri, köpekleri eğitir gibi eğitme çabalarının
boşa çıkmasının sebebi budur. Sineklerin başarısının temelinde, bir
çok 'ufak' davranışı birbirine zincirleyip arka arkaya işletmebilmek
yatar. Bu sayede bir sinek etrafındaki değişimlere çok çabuk ayak
uydurabilir. Ve hattâ bu davranışlar, sineğin beynine doğuştan
'işlenmiştir' yani memeli hayvanların sonradan oğrendiği gibi
öğrenmesine gerek yoktur. Brooks biraz önce bahsettiğimiz metodu
tabiatı izleyerek geliştirdi.  Davranış temelinde iki oluş
vardır. Algılayıcılar (girdi) ve hareketler (çıktı). Bu zâten bir tek
robotlar için değil, bütün organizmalar için geçerli değil midir?
Mesela bir duvar üzerinde oturan bir sinek düşünün. Bu sinek, her
dakika, etrafındaki durumu algılıyacılarını kullanarak
tarıyordur. Eğer bir algılayıcı uyarılırsa, bu olay sinek organizmasi
içinde tetikleyici bir etki yaratır, ve sinek buradan daha once
tanımlanmış bir hareketi uygular.</p>

<p><img src="robot1.jpg" alt="" /></p>

<p>Tetikleyici algı tek bir tâne olabilir, fakat çoğunluk zamanda
tetikleyici bir kac hareket olması gerekir ki sinek bir şeyler yapsın.
Davranış kavramı için bir örnek verelim. Meselâ duvarda oturan sinek
bacak tüylerinde rüzgar estiğini hissediyorsa, kalkıp uçmaya başlaması
pek akıllıca olmayacaktır. Sineğin hayatta kalabilmesi için belli
algıların, belli hareketlere bağlanması çok önemlidir. İşte bu
algı--hareket çiftlerine 'davranış' diyoruz.  Davranış hareketleri çok
basit olabilir, mesela ileri/geri gitmek gibi. Çok zor olan hareketler
bir odadaki cisimlerin yapay zeka tarafından algılanması olabilir. Bir
davranış, organizmanin belli bir süre içinde izlediği bir program
parçasıdır. Davranış kontrol kalıbını, bir durumdan öteki duruma geçiş
olarak düşünebilirsiniz. Meselâ, eğer birisine e-mektup yazıyorsanız,
mektup yazma durumundasınızdır. Fakat mideniz guruldamaya başlarsa
kalkıp mutfağa gidersiniz, ve yemek yeme durumuna girersiniz. Mektup
yazma durumu, yemekten daha değişik ufak hareketler gerektirir. Ufak
ve basit davranışları birbirine bağlarsak, bayağı olumlu, çetrefılli
büyük davanış kalıpları yaratabilirsiniz.  Algılıyacı sinyaller,
sadece bir durumdan ötekine geçiş yaparken kullanılmayabilir. Bazen,
algının kendisi hareket içinde kullanılabilir. Mesela eğer davranış
bir odanın içinde cisimlerin yerini saptaması gerekiyorsa, bunu yapmak
için algılayıcıları kullanmak gerekecektir. Bazı davranışlar için,
algılayılıcılar, şart tespit için kullanılır. Mesela bir itfaye robotu
düşünün. Isı ölçüm algısını, hem ateşe yaklaşmak, hem de ateş çok
yükseldiğinde ateşten 'kaçmak' için kullanabilir. Yani, orta düzey
hareket ateşe yaklaşmayı, en üst düzey hareket ateşten kaçmayı
programlamıştır.</p>

<p>Bunun tespiti için aynı işi ölçüm algısı kullanılır.</p>

<ul>
<li><p>Davranış: Isı ara</p></li>
<li><p>Şart: Isı başka alanda daha yüksek</p></li>
<li><p>Hareket: Isıya doğru yönel</p></li>
<li><p>Öncelik: Düşük</p></li>
<li><p>Davranış: Ateşi söndür</p></li>
<li><p>Şart: Ateş çok yakında</p></li>
<li><p>Hareket: Ateşe CO2 püskürt</p></li>
<li><p>Öncelik: Orta</p></li>
<li><p>Davranış: Ateşten kaç</p></li>
<li><p>Şart: Isı 80 derecenin üzerine çıktı</p></li>
<li><p>Hareket: Ateşten uzaklaş</p></li>
<li><p>Öncelik: Çok yüksek</p></li>
</ul>

<p>Bir davranışın etkiye girmesi, illâ ki 'dıştan' bir algı sebebi ile
olmayabilir. Bazen içten tetikli algılar da olabilir, meselâ robotun
kendi saati 2 dakika geçtikten sonra bir sinyal verir; ve bunun sonucu
bir hareket ateşlenir. Bu durumda robotun iç saati bir nevi zaman
algısı olarak görülebilir. Meselâ bir inşaatçi robotu, eline aldığı
tuğla sayısını algı olarak kullanıp, bir hareket ateşleyebilir, bu
hareket tuğlalari taşıyıp merkez bir noktaya atmaktır.  Hareketlerin
pratik hareketler olması da gerekmez. Bazı gördüğüm robotlar, mutlu
halden üzgün hale geçiyorlardı. Mesela Star Wars benzeri R2D2 robotu
mutlu halden sıkılgan hale geçebilir, ya da üzgün hâle. Eğer robot
uzun sure önüne bir şey çıkmadan yürürse, sıkılgan duruma geçer. Bu
durumlar robotun etrafında ne gördüğüne bağlıdır; aynen insanlarda
olduğu gibi, değil mi?</p>

<p>Bazen, robotun elektronik beyni içinde, harekete geçmek isteyen birden
fazla davranış olabilir. Robotun kafası karışmadan gerekli olan
davranışı seçmesi için, davranışların bir 'önceliği' olması gerekir.
Mesela bir hayvanın belli başlı bazi hedefleri vardır. Bu hedefler,
yemek, çiftlesmek, kendini korumak ve küçük çocuklarını korumaktır. Bu
davranışların bazıları ötekilerden daha onemli olabilir, ama hepsi de
bütün organizma neslinin tükenmemesi için onemlidir. En önemli
davranış yemek olabilir; çünkü her hayvan cinsinin önemli 'öteki'
hedefleri için açlıktan ölmemek tabii ki önemlidir. Bu yüzden yemek
yemeyi davranışlar arasında en önemlisi zannedebilirdik. Fakat, tam
yemek yerken başka bir hayvan saldırırsa, yemeğe devam etmek
yararsızdır.</p>

<p>Demek ki, kendini korumak en üst davranıştır. Robotlara kıyaslarsak,
pillerini değiştirmek robot için en önemli davranış olabilir. Pil
azalınca, pil doldurma istasyonuna gitmesi gerekir. Bu yüzden robot
programının öteki davranışları yarıda kesip, pil doldurmayı önceliğe
getirmesi en önemli davranıştır. Böyle durumlarda, yüksek davranışın,
alcak davranışıi 'bastırdığı' söylenir.  Bu demektir ki, her anda,
sâdece tek bir davranış faal olabilir. İlk başta bu robotlar için cok
sınırlı gibi gelebilir; fakat tabiata bakarsak, canlılar hakikaten her
anda sadece tek bir şeyi yapabilirler. Aynı anda birkaç şeyi
yapamazlar.</p>

          <br/><a href="../index.html">Yukarı</a>
        </section>          
      </div>
    </body>
</html>
