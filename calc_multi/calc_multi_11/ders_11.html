<h1>Ders 11</h1>
<!DOCTYPE html>
<html>
  <head>
    <title>Ders 11
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Önceki derste çok değişkenli fonksiyonları min, maks üzerinden
inceledik. Bu derste bu tür fonksiyonların herhangi bir yöndeki
varyasyonunu nasıl hesaplayacağımızı göreceğiz. Bunu yapabilmek için daha
fazla kavramsal araçlara ihtiyacımız var. </p>
<p>Bugünkü konumuz diferansiyeller. </p>
<p>Diferansiyeller</p>
<p>Tek değişkenli Calculus'tan dolaylı (implicit) diferansiyel almayı
biliyoruz herhalde. Mesela elimizde</p>
<p>$$ y = f(x) $$</p>
<p>var. Dolaylı türevler ile $x$ üzerindeki sonsuz küçük bir değişimi $y$
üzerindeki sonsuz küçük bir değişime bağlayabiliyoruz. </p>
<p>$$ dy = f'(x) \mathrm{d} x $$</p>
<p>Örnek</p>
<p>$$ y = \sin^{-1} x $$</p>
<p>Bu formülün türevini bulmak için, şöyle bir zincir takip
edebiliriz. Üsttekine tersten bakalım</p>
<p>$$ x = \sin y $$</p>
<p>O zaman</p>
<p>$$ dx = \cos y \mathrm{d} y $$</p>
<p>$$ 
\frac{dy}{dx} = \frac{1}{\cos y} = \frac{1}{\sqrt{1-x^2}}
 $$</p>
<p>Eşitliğin sağ tarafını nasıl elde ettik? Hatırlayalım</p>
<p>$$ \cos^2 y + \sin^2(y) = 1 $$</p>
<p>$$ \cos y = \sqrt{1 - \sin^2y} $$</p>
<p>$\sin^2(y)$ nedir? </p>
<p>$$ y = \sin^{-1} x $$</p>
<p>$$ \sin y = \sin(\sin^{-1}x) $$</p>
<p>Ters sinüs fonksiyonunun sinüsü alınırsa, geriye sadece $x$ kalır. </p>
<p>$$ \sin y = x $$</p>
<p>O zaman</p>
<p>$$ \cos y = \sqrt{1 - x^2} $$</p>
<p>İşte bu tür $dy,dx$ içeren formülleri kullanacağız, bu derste çok
değişkenli ortamda bunu yapacağız. </p>
<p>Tam Diferansiyeller</p>
<p>Eğer $f(x,y,z)$ varsa, </p>
<p>$$ df = f_xdx + f_ydy + f_zdz $$</p>
<p>Diğer notasyonla</p>
<p>$$ df = \frac{\partial f}{\partial x}dx + \frac{\partial f}{\partial y}dy + 
\frac{\partial f}{\partial z}dz $$</p>
<p>Bu formülün hesapladığı nedir? Elde edilen bir sayı, matris, vektör
değildir. Bu değişik türden bir nesne ve bu nesneleri manipüle etmenin,
kullanmanın kendine has kuralları var. Onları nasıl kullanacağımızı
öğrenmemiz gerekiyor. </p>
<p>Onları nasıl irdelemek gerekir? Bunu cevaplayabilmek için onları nasıl
"gör<em>me</em>memiz" gerektiğini anlamamız lazım. </p>
<p>Önemli</p>
<p>$df$ ile $\Delta f$ farklı şeylerdir.</p>
<p>Bir kere $\Delta f$ bir sayıdır, onu hesaplamak için $\Delta x, \Delta y,
\Delta z$, vs.. gibi sayılar kullaniriz. Kıyasla $df$ bir sayı değildir, 
onu göstermenin tek yolu diğer diferansiyeller üzerindendir. </p>
<p>Diferansiyelleri, yani $dx, dz$ gibi nesneleri bir "yerine başka şeyler
koyabileceğiniz bir tür işaret (placeholder)" gibi düşünülebilir. Onların
sonsuz küçüklükteki değişimi temsil ettiği de doğrudur, ama hoca bu tanımı
pek sevmiyor. Bu "işaretleyici" nesnelere değişim değerlerini (evet,
sayısal olarak, ama yaklaşıksal bağlamda) verirsek, eşitliğin sol tarafında
$df$ için bir teğet düzlem yaklaşıksallaması elde edebiliriz.</p>
<p>O zaman diferansiyeller </p>
<p>1) $x,y,z$'deki değişimin $f$'i nasıl etkilediğinin kodlarını / şifrelerini
(encode) içerirler. Tam diferansiyel formülü hakkında söyleyebileceğimiz en
genel söz budur.</p>
<p>2) Onlar $\Delta x, \Delta y, \Delta z$ gibi varyasyonlar için bir işaret /
yer tutucu görevi görürler ve onların sayesinde $\Delta f \approx f_x\Delta
x + f_y \Delta y + f_z \Delta z$ yaklaşıksal formülünü elde etmek mümkün
olur. $\Delta f$ formülü ile $df$ formülünde birincinin $\approx$
ikincisinin $=$ kullandığına dikkatinizi çekerim.</p>
<p>3) Tam diferansiyel üzerinde yapabileceğimiz bir diğer işlem, tüm formülü
herkesin bağlı olduğu bir başka değişkene bölmektir. Diyelim ki $x,y,z$
değişkenlerinin hepsi de $t$ adındaki bir başka değişkene bağlı. O zaman
tüm formülü $dt$'ye bölerek $t$ bazındaki değişimin $f$'i nasıl
etkilediğini görebilirim, yani $df/dt$'yi hesaplayabilirim. Yani şunu elde
ederim, </p>
<p>$$ \frac{df}{dt} = f_x\frac{dx}{dt} + f_y\frac{dy}{dt} + f_z\frac{dz}{dt} $$</p>
<p>ki bu $x=x(t),y=y(t),z=z(t)$ ise olabilir. Böylece $f$'in değişim oranını
(rate of change) elde ederim. </p>
<p>Bu arada üstteki formül Zincirleme Kanunu (Chain Rule) olarak ta bilinir,
çünkü $x,y,z$ değişkenleri $t$'ye bağlı, ve üstteki formülle "zincirleme
olarak" $f$'den $x,y,z$, oradan $t$'ye gidiyoruz, ve değişim oranı
hesabını elde ediyoruz.</p>
<p>Üstteki 2. ifade niye geçerlidir? Matematiksel olarak onu nasıl
hesaplayabilirim? </p>
<p>1'inci Deneme</p>
<p>$$ df = f_xdx + f_ydy + f_zdz $$</p>
<p>ile başlarız. Eğer $x=x(t)$ ise, o zaman</p>
<p>$$ dx = x'(t)dt $$</p>
<p>ifadesi de doğrudur. Aynı şekilde</p>
<p>$$ dy = y'(t)dt $$</p>
<p>$$ dz = z'(t)dt $$</p>
<p>Bunları ana formülde yerine koyarsak</p>
<p>$$ df = f_xx'(t)dx + f_yy'(t)dy + f_zz'(t)dz $$</p>
<p>olur. Tüm formülü $dt$'ye bölersem, Zincirleme Kanununu elde ederim. </p>
<p>Bu işliyor, fakat diyelim ki çok şüphecisiniz, ve diferansiyel kavramına
hala inanmıyorsunuz. Bu ispatta mesela $dx = x'(t)dt$ gibi yine
diferansiyel alma işlemini kullandım. Aslında Zincirleme Kanunu böyle
ispatlanmıyor. </p>
<p>2'inci Deneme</p>
<p>Şimdiye kadar güvendiğimiz kavramlardan biri yaklaşıksallama
formülümüz. Ona güveniyoruz. O da diyor ki </p>
<p>$$ \Delta f \approx f_x\Delta x + f_y \Delta y + f_z \Delta z $$</p>
<p>Her şeyi $\Delta t$ ile bölelim. </p>
<p>$$ \frac{\Delta f}{\Delta t} \approx 
\frac{f_x\Delta x + f_y \Delta y + f_z \Delta z }{\Delta t}$$</p>
<p>Burada sayılar kullanıyorum, $\Delta ..$ ile ifade edilenler sayıdır. Bir
"difereansiyele" bölmek ne demektir bilmiyoruz, ama bir sayıyla bölmenin
ne demek olduğunu iyi biliyoruz. </p>
<p>Şunu da biliyoruz - eğer $\Delta t \to 0$ ise </p>
<p>$$ \frac{\Delta f}{\Delta t} \to \frac{df}{dt} $$</p>
<p>Türevlerin tanımı matematiksel olarak budur. Bu durum tüm değişkenler için
de geçerlidir. Mesela</p>
<p>$$ \frac{\Delta x}{\Delta t} \to \frac{dx}{dt} $$</p>
<p>O zaman bölümün tamamı, $\Delta t \to 0$ iken alttaki gibi olur,
yaklaşıksallık $\Delta t$ sıfıra doğru yaklaşıkça eşitliğe dönüşür.</p>
<p>$$ \frac{df}{dt} = f_x\frac{dx}{dt} + f_y\frac{dy}{dt} + f_z\frac{dz}{dt} $$</p>
<p>Örnek</p>
<p>$$ w = x^2y + z $$</p>
<p>$$ x = t $$</p>
<p>$$ y = e^t $$</p>
<p>$$ z = \sin t $$</p>
<p>$$ \frac{dw}{dt} = 2xy \frac{dx}{dt} + x^2 \frac{dy}{dt} + 1 \frac{dz}{dt}$$</p>
<p>$$ = 2te^t 1 + t^2e^t+\cos t $$</p>
<p>$$ = 2te^t + t^2e^t+\cos t $$</p>
<p>Bu sonuca başka türlü nasıl erişebilirdik? </p>
<p>Ana formül $w$ içine tüm değişkenlerin $t$ bazında karşılıkarını geçirelim</p>
<p>$$ w(t) = t^2e^t + \sin t $$</p>
<p>O zaman</p>
<p>$$ \frac{dw}{dt} = 2te^t + t^2e^t + \cos t $$</p>
<p>Uygulama</p>
<p>Calculus'taki Türevlerde Çarpım (Product Rule) ve Bölüm Kanunlarını
(Quotient Rule) doğrula.</p>
<p>$$ f = uv $$</p>
<p>$$ u=u(t) $$</p>
<p>$$ v=v(t) $$</p>
<p>Tam Diferansiyeli uygulayalım</p>
<p>$$ \frac{d(uv)}{dt} = f_u\frac{du}{dt} + f_v \frac{dv}{dt}$$</p>
<p>$$  = v\frac{du}{dt} + u \frac{dv}{dt}$$</p>
<p>Böylece Çarpım Kanununu aynen elde etmiş olduk. </p>
<p>Bölüm Kanunu için</p>
<p>$$ g = \frac{u}{v} $$</p>
<p>$$ u=u(t) $$</p>
<p>$$ v=v(t) $$</p>
<p>$$ \frac{d(u/v)}{dt} = \frac{1}{v} \frac{du}{dt} + \frac{-u}{v^2}\frac{dv}{dt}$$</p>
<p>Tekrar düzenlersek</p>
<p>$$ = \frac{u'v - v'u}{v^2} $$</p>
<p>Bölüm Kanununu elde ettik.</p>
<p>Şimdi biraz daha çılgınca bir şey yapalım. İddia ediyorum ki daha fazla
değişken için Zincirleme Kanununu kullanabilirim. </p>
<p>$$ w = f(x,y), \ x = x(u,v), \ y = y(u,v) $$</p>
<p>Bu değişken isimleri belki acaip, anlamsız geliyor, ama daha somut bir
örnek olarak şunu düşünelim. Mesela kutupsal kordinat sistemine gidip
gelmem gerekiyor ve $x,y$'nin bağımlı olduğu değişkenler $r$ ve
$\theta$. Belki de türevlerin kutupsal forma nasıl yansıdığına görmek
istiyorum, gibi..</p>
<p>Devam edelim. Türev almak için bir yöntem, $x,y$'yi yerlerine koymak ve</p>
<p>$$ w = f(x(u,v),y(u,v)) $$</p>
<p>hesabı yapmak. Böylece $w$ formülü $u,v$ bazında bir formül haline
gelir. Sonra kısmi türevleri alırım, vs. Ama bu çok çetrefil bir işlem
olabilir. Alternatif?</p>
<p>$\partial w/\partial u$, $\partial w/\partial v$ kısmi türevlerini
$\partial w/\partial x$ ve $\partial w/\partial y$ bazında göster.</p>
<p>Ayrıca $x_u, x_w, y_u, y_v$'yi göster. </p>
<p>$$ dw =  f_xdx + f_y dy$$</p>
<p>Biz $dx$ ve $dy$'den kurtulmak istiyoruz çünkü cevap istediğimiz sorulardan
biri "$u,v$ biraz değişince $w$ ne kadar değişir" şeklindeki
sorular. Devam edelim</p>
<p>$$ = f_x \bigg( x_u du + x_y dv \bigg) + 
f_y \bigg( y_u du + y_v dv \bigg) $$</p>
<p>Yani $dx$ ve $dy$'yi, tekrar tam diferansiyel kuralını kullanarak açtım. </p>
<p>$$ = \bigg(f_x x_u + f_yy_u \bigg)du  + 
\bigg(f_xx_u + f_yy_v \bigg) dv $$</p>
<p>Bu formülde kısmi türevler şöyle gösterilebilir</p>
<p>$$ = 
\underbrace{(f_x x_u + f_yy_u )}_{\partial f/\partial u}du  + 
\underbrace{(f_xx_u + f_yy_v)}_{\partial f/\partial v}dv
$$</p>
<p>Yani</p>
<p>$$ \frac{\partial f}{\partial u} = 
\frac{\partial f}{\partial x}\frac{\partial x}{\partial u} +
\frac{\partial f}{\partial y}\frac{\partial y}{\partial u} 
$$</p>
<p>$$ \frac{\partial f}{\partial v} = 
\frac{\partial f}{\partial x}\frac{\partial x}{\partial v} +
\frac{\partial f}{\partial y}\frac{\partial y}{\partial v} 
$$</p>
<p>Üstteki sonuca vardık çünkü, mesela $\partial f/\partial u$'nun olması gereken yer belli, 
hemen $du$'dan önce gelmeli.</p>
<p>Not: Üstteki iki formülde, mesela birincisinde, insanın içinden hem bölüm,
hem bölende olan $\partial x$ ve $\partial y$'leri iptal etmek
gelebilir. Ama bunu yaparsak</p>
<p>$$ \frac{\partial f}{\partial u} = 
\frac{\partial f}{\partial u} + \frac{\partial f}{\partial u} 
$$</p>
<p>gibi bir formül çıkardı, ki bu formül doğru olmazdı. Çünkü bu tür bir iptal
operasyonu yanlıştır, bunlar kısmi türevler, tam türevler (total
derivatıves) değil. Zaten $d$ yerine kıvrık d, yani $\partial$ sembolü
kullanmamızın sebebi de bu -- bize hatırlatıcı olmaları için. $d$'ler ile
yapabileceğimiz bazı basitleştirme işlemlerini $\partial$'lar ile
yapamadığımızı hatırlamak amacıyla değişik semboller kullanıyoruz. </p>
<p>Örnek</p>
<p>Kutupsal kordinatlarımız varsa, değişim formülü şöyledir</p>
<p>$$ x = r \cos \theta $$</p>
<p>$$ y = r \sin \theta $$</p>
<p><img alt="" src="11_1.png" /></p>
<p>Ve elimizde bir $f=f(x,y)$ var ise, üstteki $x,y$ formüllerini yerine
koyup $f$ formülünü $r,\theta$ bazında elde edebiliriz.</p>
<p>Sonra şu hesabı yaparız</p>
<p>$$ 
\frac{\partial f}{\partial r} = 
\frac{\partial f}{\partial x}
\frac{\partial x}{\partial r} +
\frac{\partial f}{\partial y}
\frac{\partial y}{\partial r}
$$</p>
<p>$$ = f_x\cos \theta + f_y \sin \theta $$</p>
<p>Bu tür numaralar sonraki derste faydalı olacak. Mesela gradyan vektörü
kısmi türevlerden oluşan bir vektördür. </p>
<p>$$ \nabla f = &lt; f_x,f_y,f_x &gt; $$</p>
<p>Yani aslında bir diferansiyeli kısmi türevleri bir paket halinde bir araya
getirip size sunan bir şey olarak görebilirsiniz. Gradyan vektör de bu
paketlemeyi değişik bir şekilde yapan bir diğer nesnedir. </p>