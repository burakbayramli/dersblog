<h1>Ders 3</h1>
<!DOCTYPE html>
<html>
  <head>
    <title>Ders 3
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Çapraz çarpımlar hakkında bilinmesi gereken bazı şaşırtıcı gelebilecek
kurallar var. Bunlardan bir tanesi $\vec{A} \times \vec{B} \ne \vec{B}
\times \vec{A}$. Niye böyle? Bunu görmenin yollarından bir tanesi 
geometrik olarak düşünmek. Sağ el kuralını düşünürsek, yönün niye 
farklı olabileceğini anlarız. İşaretler tam terstir, yani</p>
<p>$$  \vec{A} \times \vec{B} = - \vec{B}\times \vec{A} $$</p>
<p>Determinant açılımını da düşünürsek, ikinci terim eksi işareti taşır, ama
çarpım sırası değişince eksi işaretinin yeri değişir. </p>
<p>Peki $\vec{A} \times \vec{A}$ nedir? Çapraz çarpım alan hesabında önemli
olduğuna göre ve $\vec{A} \times \vec{A}$'in bir parallelogram
yaratmayacağına göre (ya da sıfır alanlı bir parallelogram yaratacağına
göre) cevap sıfır, daha doğrusu sıfır "vektörü" (o vektörün büyüklüğü de
tabii ki sıfır).</p>
<p>Uygulamalar</p>
<p>Diyelim ki bize uzayda 3 nokta verildi, ve bu noktaları içeren bir düzlemin
formülünü bulmamız gerekiyor. 3 nokta 3 boyutlu uzayda bir düzlem yaratmak
için yeterli, bunu biliyoruz. Bunun için bir dördüncü nokta $P$ hayal
edelim ki bu noktanın öğeleri $x,y,z$ olsun.</p>
<p><img alt="" src="3_1.png" /></p>
<p>Şimdi düzlemi tanımlayalım. Şu şekilde 3 tane vektör yaratalım</p>
<p><img alt="" src="3_2.png" /></p>
<p>Bu vektörlerin aynı düzlem üzerinde olması, aynı zamanda bu vektörlerin
tanımladığı parallelipipe'nin hacimsiz olması demektir. Yani birisi
üzerinden bastırıp onu dümdüz etmiştir sanki, sadece alanı kalmıştır. </p>
<p>Bunu formülsel olarak söylemenin yolu şudur:</p>
<p>$$ det(\vec{P_1P},\vec{P_2P},\vec{P_3P}) = 0 $$</p>
<p>Gerçek uygulama bağlamında problem bize $P_1,P_2,P_3$ sayılarını vermiş
olacaktı bu sayıları üstteki formüle yerleştirirdik, tanımsız olan sadece
$x,y,z$ kalırdı, ve bu $x,y,z$'ler ile beraber elde edilecek formül bu
noktaların tanımladığı alan olurdu.</p>
<p>Bu hesabı daha da hızlı yapmanın bir yolu var. Alttaki resmi düşünelim. </p>
<p><img alt="" src="3_3.png" /></p>
<p>Resme bakalım. Düzlem üzerindeki iki vektöre dik bir $\vec{N}$'i nasıl
hesaplayacağımızı biliyoruz (çarpraz çarpım ile). Devam edelim, $x,y,z$
değişkenlerini içeren üçüncü bir vektör $\vec{P_1P}$'in aynı düzlemde
olması demek, bu $\vec{N}$ vektörüne dik olması demektir ($\vec{N}$
"normal vektör" olarak isimlendirilir). Bunu matematiksel olarak nasıl
ifade ederiz? Dikliğin formülsel karşılığını biliyoruz, noktasal çarpım
sıfır olmalı.</p>
<p>$$ \vec{P_1P} \cdot \vec{N} = 0 $$</p>
<p>$\vec{N}$ hesabı için </p>
<p>$$ \vec{N} = \vec{P_1P_2} \times \vec{P_1P_3}$$</p>
<p>Bu kadar. </p>
<p>Ek not, eğer çapraz çarpımın sırasını değiştirmiş olsaydım, o zaman üstteki
hesabın ters yönünde bir başka dik vektör elde ederdim, düzlem yine aynı
olurdu, sadece başka bir normal vektör olurdu. Bu problem değil, herhangi
bir düzlemin sonsuz sayıda normal vektörü olabilir. Elde ettiğimiz bir
normal vektörü herhangi bir sabit ile çarpınca yeni bir normal vektör elde
etmiş olurdum çünkü. </p>
<p>$$ \vec{P_1P} \cdot \vec{N} = 
\vec{P_1P} \cdot (\vec{P_1P_2} \times \vec{P_1P_3})
$$</p>
<p>Eşitliğin sağındaki çarpıma üçlü çarpım (triple product) deniyor. </p>
<p>Son formülü takip edersek determinant sıfırlığı üzerinden tanımlanan diğer
formül ile aynı sonucu getirdiğini görürdük. </p>
<p>Matrisler</p>
<p>$A \ B$ şeklindeki bir matris çarpımında hangi hücrenin hangi kolon, hangi
satırın noktasal çarpım sonucu (answer) olduğunu hayal edebilmek için
alttaki şekil faydalı olabilir. $B$, sonuç matrisinin (altta boş) üstünde
hayal edilir, ve çarpı işaretindeki sonuç için onun hemen üstündeki kolona,
ve hemen yanındaki satıra gidilir.</p>
<p><img alt="" src="3_4.png" /></p>
<p>Sezgisel (intuitive) olarak $AB$ çarpımı neyi temsil eder? Bu çarpımı şöyle
düşünebiliriz, önce $B$ transformu yap, sonra $A$ transformu yap. Bu biraz
acaip gelebilir, çünkü normalde işlemleri soldan sağa yapmaya
alışığızdır. Fakat $AB$'yi belki de sıralı fonksiyon işlemleri olarak
görmek daha doğru olur, mesela $f(g(x))$ gibi. Burada önce $g$ uygulanır,
sonra $f$ uygulanır. </p>
<p>$$ (AB)X = A(BX) $$</p>
<p>Üstteki aktarım kanunudur (associativity) ve "iyi davranan" çarpımların
bir özelliğidir. Bu arada üstteki çarpımın noktasal değil, matris çarpımı
olduğuna dikkat edelim. </p>
<p>Not: $AB \ne BA$. En azından sağdaki çarpımın olabileceğini beklemememiz
gerekir. $AB$ çarpımı boyutlar uyduğu için mümkün olmuştur, fakat bu uyumlu
boyutlar yerler değişince belki mümkün olmaz. Boyutlar olsa bile sonuç
farklı çıkabilir, o sebeble eşitlik farz edilemez. Ufak bir Python kodu ile
test edelim:</p>
<pre><code class="python">
a = [[2,3,4],[4,4,5],[9,3,2]]
b = [[2,3,9],[4,2,5],[9,3,2]]

print np.dot(a,b)

print np.dot(b,a)
</code></pre>

<pre><code>[[ 52  24  41]
 [ 69  35  66]
 [ 48  39 100]]
[[97 45 41]
 [61 35 36]
 [48 45 55]]
</code></pre>

<p>Sonuçlar farklı çıkacak. </p>
<p>Örnek</p>
<p>Çevirmek / Rotasyon</p>
<p>Bir düzlem üzerinde bir vektörü $90^o$, saat yönü tersine çevirmek için </p>
<p>$$ R =
\left[\begin{array}{rr}
0 &amp; -1 \\
1 &amp; 0
\end{array}\right]
 $$</p>
<p>İlginç bir durum</p>
<p>$$ R^2 =
\left[\begin{array}{rr}
-1 &amp; 0 \\
0 &amp; -1
\end{array}\right]
 $$</p>
<p>Yani birim (identity) matrisinin negatifi. Niye böyle oldu? Düşünelim, eğer
bir vektörü 90 derece döndürürsem, sonra bir daha 90 derece döndürürsem, o
zaman tam tersi yöne gitmiş olurum. Birim matrisin negatifi de budur
zaten. </p>
<p>Matrisler denklem sistemlerini temsil edebilirler, alttaki gibi</p>
<p><img alt="" src="3_5.png" /></p>
<p>Bu tür sistemlerde belki $X$ değerleri verilmiştir, $U$'yu hesaplamamız
isteniyordur, ya da tam tersi de olabilir, $U$ verilmiştir, $X$
hesaplamamız isteniyordur. Ters yönde gitmek için matris tersini (inverse)
almak gerekir.</p>
<p>Not: Bir matrisin tersini alabilmemiz için onun kare matrisi olması gerekir,
yani n x n boyutunda olmalıdır. </p>
<p>Ters yönde çözüme gelelim. Mesela elimizde şöyle bir sistem var</p>
<p>$$  AX = B$$</p>
<p>$$  A^{-1}(AX) = A^{-1}B$$</p>
<p>$$  X = A^{-1}B$$</p>
<p>Böylece $X$'i elde edebilmiş oluruz. O zaman $A$ matrisinin tersini alma
operasyonunu yapabiliyorsak, istediğimiz herhangi bir lineer denklem
sistemini çözebiliriz demektir. </p>
<p>Tersini alma işlemini ufak matrisler için elle hesaplamanın yöntemi alttaki
formülden geçiyor. </p>
<p>$$ A^{-1} = \frac{1}{det(A)}  = adj(A)$$</p>
<p>Üstte $adj$ diye tanımlanan bir matrisin bitişiğini (adjoint matrix) nasıl
buluruz?</p>
<p>Mesela</p>
<p>$$ 
\left[\begin{array}{rrr}
2 &amp; 3 &amp; 3 \\
2 &amp; 4 &amp; 5 \\
1 &amp; 1 &amp; 2
\end{array}\right]
 $$</p>
<p>Adımlar</p>
<p>1) Bu matrisin "minörlerini" bulmak lazım. O nedir? Aslında minörleri
determinant işlemini işlediğimizde görmüştük, sadece bu ismi vermemiştik.
Onlar en üst satırdaki matris hücrelerini teker teker merkez alıp, onun
satırını, kolonunu iptal ettikten sonra geri kalan daha ufak bölgenin
determinantlarıydı. Bitişiklik için bu hesabı sadece üst satır için değil,
tüm hücreler için yapacağız. Üstteki örnek için</p>
<p>$$ 
\left[\begin{array}{rrr}
3 &amp; -1 &amp; -2 \\
3 &amp; 1 &amp; -1 \\
3 &amp; 4 &amp; 2
\end{array}\right]
 $$</p>
<p>2) Kofaktörler (cofactors). Dama tahtası gibi bir şekil düşünelim, bunun
üzerinde +,- işaretleri olsun. </p>
<p>$$ 
\begin{array}{rr}
+ - + \\
- + - \\
+ - + 
\end{array}
 $$</p>
<p>Kural şöyle, mesela üst sol köşede + ile başladık, onun hemen yani, ve altı
onun tam tersi olmalıdır. </p>
<p>Kofaktörleri şöyle kullanırız, bitişiklikteki tekabül eden değerlere
bakarız, eğer kofaktör bir değer için + ise, onu olduğu gibi bırakırız, -
ise, işaretini değiştiririz, eksiyi artı, artıyı eksi yaparız. </p>
<p>Örnekteki bitişiklik şu hale gelir:</p>
<p>$$ 
\left[\begin{array}{rrr}
3 &amp; 1 &amp; -2 \\
-3 &amp; 1 &amp; 1 \\
3 &amp; -4 &amp; 2
\end{array}\right]
 $$</p>
<p>3) Devriğini Al (Transpose)</p>
<p>Satırlar ve kolonların yerini değiştir. </p>
<p>$$ 
\left[\begin{array}{rrr}
3 &amp; -3 &amp; 3 \\
1 &amp; 1 &amp; -4 \\
-2 &amp; 1 &amp; 2
\end{array}\right]
 $$</p>
<p>4) Her şeyi $det(A)$'ya böl </p>
<p>$$ 
\left|\begin{array}{rrr}
2 &amp; 3 &amp; 3 \\
2 &amp; 4 &amp; 5 \\
1 &amp; 1 &amp; 2
\end{array}\right| = 3
 $$</p>
<p>$$ A^{-1} = 
\frac{1}{3}
\left[\begin{array}{rrr}
3 &amp; -3 &amp; 3 \\
1 &amp; 1 &amp; -4 \\
-2 &amp; 1 &amp; 2
\end{array}\right]
 $$</p>