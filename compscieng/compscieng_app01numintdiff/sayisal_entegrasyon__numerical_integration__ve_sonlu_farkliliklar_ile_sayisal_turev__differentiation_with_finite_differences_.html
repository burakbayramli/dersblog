<h1>Sayısal Entegrasyon (Numerical Integration) ve Sonlu Farklılıklar ile Sayısal Türev (Differentiation with Finite Differences)</h1>
<!DOCTYPE html>
<html>
  <head>
    <title>Sayısal Entegrasyon (Numerical Integration) ve Sonlu Farklılıklar ile Sayısal Türev (Differentiation with Finite Differences)
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>$F(x)$ fonksiyonunu bazen sembolik olarak entegre etmek zor olabilir. Bu
durumlarda sayısal çözüm daha kullanışlı olabilir. Mesela $F(x)$'in $x_0$
ve $x_1$ arasındaki entegrali aslında bir alan hesabıdır, ve bu alanı, $x$
aralığını ufak parçalara bölerek, ve bu parçaları kullanarak yaklaşık bir
alan hesabı yapıp sonuçları toplayarak elde edebiliriz. </p>
<p>$x_0$ ve $x_1$ arasını $N$ parçaya bölelim. </p>
<p>Artık entegrali yaklaşık olarak </p>
<p>$$
\int_{x_0}^{x_1} F(x) \mathrm{d} x \approx \sum_{i=1}^{N} F(x_i)
$$</p>
<p>hesaplayabiliriz. $N$ arttırıldıkça dikdörtgenler daha fazlalaşacak, ve
gerçek alana daha fazla yaklaşacağız. </p>
<p>Üstteki metot Euler'in metotu olarak biliniyor, ve anlatması, kodlaması en
rahat olan yöntem bu. Bir diğer yöntem, trapezoid yöntemi olarak bilinir,
ve daha iyi yaklaşıksal yeteneğinin olduğu bilimektedir. Bu yöntemle pek
çok dikdörtgen alanı yerine pek çok trapezoid alanı hesaplıyoruz [1,
sf. 279].</p>
<p><img alt="" src="compscieng_app01numint_01.png" /></p>
<p>$$
\sum _{i=1}^{N} \Delta x \frac{1}{2} [F(x_i) + F(x_{i+1})]
$$</p>
<p>Bu formül iki kenarı $a,b$ olan ve genişliği $\Delta x$ olan trapezoid'in
alanının $1/2(a+b)\Delta x$ olmasından ileri geliyor.</p>
<p>Örnek</p>
<p>$F(x) = 3 x e^{-0.7 x}$'in $x_0=0.5$ ve $x_1=5$ arasındaki entegralini
hesaplayalım,</p>
<p>Rutin <code>trapz</code> ile bunu yapabiliriz,</p>
<pre><code class="python">x = np.linspace(0.5,5.0,1000)
y = 3.0*x*np.exp(-0.7*xval)
W = np.trapz(y,x=x)
print (W)
</code></pre>

<pre><code>4.99249134896902
</code></pre>

<p>Trapezoidsel hesabı elle yapmak isteyenler için bazı kolaylaştırıcı ek
formüller [2, sf. 605] alttadır,</p>
<p><img alt="" src="compscieng_app01numint_02.png" /></p>
<p>Trapezoidsel entegral $T$ ve $y_i = f(x_i)$ için </p>
<p>$$
T = \frac{1}{2} (y_0 + y_1)\Delta x + \frac{1}{2} (y_1 + y_2)\Delta x +... +
\frac{1}{2} (y_{n-2} + y_{n-1})\Delta x + \frac{1}{2} (y_{n-1} + y_n)\Delta x
$$</p>
<p>$$
= \Delta x (\frac{1}{2}y_0 + y_1 + y_2 + ... + y_{n-1} + \frac{1}{2} y_n )
$$</p>
<p>$$
= \frac{\Delta x}{2} (y_0 + 2y_1 + 2y_2 + ... + 2y_{n-1} + y_n)
$$</p>
<p>Örnek</p>
<p>$n=4$ ile  $\int_{1}^{2} x^2 \mathrm{d} x$ hesabını yapalım. </p>
<p>$\Delta x$ = 1/4 olur,</p>
<p>$$
T = \frac{\Delta x}{2} (y_0 + 2y_1 + 2y_2 + 2y_3 + y_4)
$$</p>
<p>$$
= \frac{1}{8} (1 + 2 (\frac{25}{16}) + 2(\frac{36}{16}) + 2 (\frac{49}{16}) + 4)
$$</p>
<p>$$
= \frac{75}{32} = 2.34375
$$</p>
<p>Çağrı <code>trapz</code> ile</p>
<pre><code class="python">x = np.linspace(1.0,2.0,4)
y = x**2
T = np.trapz(y,x=x)
print (T)
</code></pre>

<pre><code>2.351851851851852
</code></pre>

<p>Ustteki hesap tabii ki analitik sekilde de cok rahat yapilabilir, </p>
<p>$$
\int_{1}^{2} x^2 \mathrm{d} x = \frac{x^3}{3} \biggr|_{1}^{2} = 
\frac{8}{3}-\frac{1}{3} = 
\frac{7}{3}
$$</p>
<pre><code class="python">print (7./3)
</code></pre>

<pre><code>2.3333333333333335
</code></pre>

<p>Sayısal Türev</p>
<p>Sonlu farklılıklar (finite differences) ile yaklaşık türev almak için,
herhangi bir $x$ noktasında</p>
<p>$$
f'(x) = \frac{f(x + \epsilon) - f(x)}{\epsilon}
$$</p>
<p>hesabını yapabiliriz. Tek boyutta tek sayı $\epsilon$ ile adım atılıp $f$
üzerindeki değişiklik üzerinden hesap yapılır, çok boyutlu durumda birer
birer her kordinatta $\epsilon$ kadar adım atılır, ve bu adım üzerinden $f$
türevi alinip o kordinat için kısmı türev olarak kaydedilir, $x =
\left[\begin{array}{ccc} x_0 &amp; ... &amp; x_n \end{array}\right]$ için</p>
<p>$$
f'(x) = \left[\begin{array}{c}
\frac{ f \left( [\begin{array}{ccc} x_0 + \epsilon &amp; ... &amp; x_n \end{array}]\right) - f(x)}{\epsilon} \\
\vdots \\
\frac{ f \left( [\begin{array}{ccc} x_0  &amp; ... &amp; x_n+\epsilon \end{array}]\right) - f(x)}{\epsilon} 
\end{array}\right]
$$</p>
<p>Alttaki kod [3]'teki <code>approx_fprime</code> metotunu
baz almıştır, </p>
<pre><code class="python">eps = np.sqrt(np.finfo(float).eps)

def _approx_fprime_helper(xk, f, epsilon):
    f0 = f(xk)
    grad = np.zeros((len(xk),), float)
    ei = np.zeros((len(xk),), float)
    for k in range(len(xk)):
        ei[k] = 1.0
        d = epsilon * ei
        df = (f(xk + d) - f0) / d[k]
        if not np.isscalar(df):
            try:
                df = df.item()
            except (ValueError, AttributeError):
                raise ValueError(&quot;The user-provided &quot;
                                 &quot;objective function must &quot;
                                 &quot;return a scalar value.&quot;)
        grad[k] = df
        ei[k] = 0.0
    return grad
</code></pre>

<p>Test olarak optimizasyonda bolca kullanılan Rosenbrock fonksiyonunu
kullanabiliriz. Altta hem analitik olarak hem de sayısal olarak hesaplanmış
türev sonuçlarını görebiliyoruz,</p>
<pre><code class="python">rosen = lambda x: (1-x[0])**2 + 100*(x[1]-x[0]**2)**2

def rosen_d(x):
    return np.array([2*100*(x[1] - x[0]**2)*(-2*x[0]) - 2*(1.-x[0]), 2*100*(x[1]-x[0]**2)])

x = [0.5, 0.5]
res = _approx_fprime_helper(x, rosen, eps)
print ('analitik', res, 'sayisal', rosen_d(x))

x = [-0.5, 0.5]
res = _approx_fprime_helper(x, rosen, eps)
print ('analitik', res, 'sayisal', rosen_d(x))
</code></pre>

<pre><code>analitik [-50.99999928  50.00000149] sayisal [-51.  50.]
analitik [47.00000072 50.00000143] sayisal [47. 50.]
</code></pre>

<p>Kaynaklar</p>
<p>[1] Sorenssen, <em>Elementary Mechanics Using Python</em></p>
<p>[2] Hass, <em>Thomas's Calculus</em></p>
<p>[3] Scipy,
    <a href="https://github.com/scipy/scipy/blob/master/scipy/optimize/optimize.py">https://github.com/scipy/scipy/blob/master/scipy/optimize/optimize.py</a></p>