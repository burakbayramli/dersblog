<h1>Ders 6</h1>
<!DOCTYPE html>
<html>
  <head>
    <title>Ders 6
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Bir önceki derste cycloid konusunu işledik. </p>
<p><img alt="" src="6_1.png" /></p>
<p>Hareket eden bir noktanın pozisyonu</p>
<p>$$ (x(t), y(t), z(t)) $$</p>
<p>Bu noktayı takip etmenin diğer yollarından biri onu pozisyonu vektörü
olarak görmek, ki bu vektörün bileşenleri noktanın kordinatları. </p>
<p>$$ 
\vec{r}(t) = &lt; x(t),y(t),z(t) &gt; 
$$</p>
<p>Vektör orijin (başlangıç) noktasından gelinen noktayı işaret eden bir
vektör (resimde $\vec{OP}$). </p>
<p>Cycloid probleminde tekerlek yarıçapını 1 alalım ve birim hızda ilerliyor
olalım, ki böylece açı $\theta$ ve zaman aynı şey haline gelsin</p>
<p>$$ \vec{r}(t) = &lt;t-\sin(t), 1-\cos(t) $$</p>
<p>Tamam. Şimdi, noktanın pozisyonunu zaman açısından bildiğimize göre, onun
değişimini inceleyebiliriz, mesela hızına, ivmesine bakabiliriz. İlk önce
hıza bakabiliriz. Fakat, aslında, hızdan daha iyisini hesaplayabiliriz. Hız
tek bir sayıdır sadece, ama eğer şu içinde GPS olan şatafatlı spor
arabalarından birine sahip değilseniz, size hızınızın "hangi yönde"
olduğunu söylemez. Sadece "gittiğiniz yönde" (her ne yöne gidiyorsanız)
ne kadar hızlı olduğunuzu söyler.</p>
<p>O zaman biz hızımızı hesaplarken, hem yönü, hem hızı aynı anda göze
alabiliriz. Bu demektir ki vektör kavramı tekrar işimize yarayacak. Hızı
vektör olarak hesaplayabiliriz. </p>
<p>Bunu nasıl yaparız? Pozisyon vektörünün zamana göre türevini alabiliriz.</p>
<p>$$ \vec{v} = \frac{d\vec{r}}{dt} $$</p>
<p>Bu tür bir türevi bu derste ilk kez görüyoruz, ilk kez bir vektörün
türevini alıyoruz. Bu şekilde türev almak demek, o vektörün bileşenlerinin
teker teker türevini almak demektir. Yani</p>
<p>$$ =
&lt;\frac{dx}{dt}, \frac{dy}{dt}, \frac{dz}{dt}&gt;
$$</p>
<p>Cycloid örneğine dönersek</p>
<p>$$ \vec{r}(t) = &lt;t-\sin(t), 1-\cos(t) $$</p>
<p>formülünün türevini alırsak ne olur? </p>
<p>$$ \vec{v} = \frac{d\vec{r}}{dt} = &lt;1-\cos(t),\sin(t)&gt;$$</p>
<p>İşte bu türev bize hangi yönde ve ne kadar hızlı gittiğimizi gösteriyor. </p>
<p>Bu arada bir vektörün büyüklüğünün (magnitude) her zaman mesafesel,
uzaklıksal anlamı olmayabileceğini de görmüş oluyoruz. Hız kavramı bir
orandır, katedilmiş bir mesafe, bir yer değildir, $t$ anında bir yönde olan
bir büyüklüktür. Fakat yine de bir büyüklüktür, bir yönü vardır, ve bu
sebeple vektörler ile temsil edilebilir. </p>
<p>Problemimize dönelim. Önceki derste tekerlekte izlenen noktanın en alta gelip
yükseldiği sıralarda hareketinin nasıl olduğunu irdelemiştik. Şimdi bu
konuyu hız kavramını kullanarak incelemeye uğraşalım. Üstteki vektöre $t=0$
koyarsam, ne olur? Sonuç $&lt;0,0&gt;$, yani $\vec{v} = 0$. Tabii ki nokta $t=0$
öncesi hareket ediyor, sonra da ediyor, yani bir hızı var, sadece "o
anda" hızı yok. </p>
<p>Peki hız vektör olarak daha fazla bilgi veriyor olmasına rağmen, ben yine
de klasik anlamda hızı, yani o tek sayıyı elde etmek istiyorsam ne yaparım?
Hız vektörünün büyüklüğünü hesaplarım, $|\vec{v}|$. </p>
<p>$$ |\vec{v}| = \sqrt{ (1-\cos t)^2 + \sin^2t } $$</p>
<p>$$ = \sqrt{ 1-2\cos t + \cos^2t + \sin^2t } $$</p>
<p>$$ = \sqrt{ 2-2\cos t } $$</p>
<p>Bu formüle bakarak hızın nerede en fazla, en az olduğunu
hesaplayabiliriz. Eğer $t=0$ ise, sonuç sıfır olur. $t=\pi$ ise elimizde
$\sqrt{4} = 2$ vardır, bu an noktanın tekerleğin en üstünde olduğu andır,
bu an aynı zamanda en hızlı hareket ettiğimiz de andır. Hatta bu hız
tekerleğin sağa doğru yatay gidiş hızının iki katıdır, tekerleğin sağa
doğru birim hızda ilerlediğini söylemiştik, fakat nokta bunun üstüne bir de
merkeze göre bir dönme hareketi içinde, ve bu iki etki birbirine eklenerek
$2$ hızına yol açıyor.</p>
<p>O nokta tepe noktasından aşağı inmeye başlayınca tabii ki noktamız dönüşün
"geriye doğru" olan etkisiyle toplamı hızında düşme yaşıyor.</p>
<p>İvme</p>
<p>Bu konuyu işlemeden önce klasik olarak bilinen ivme kavramı ile burada
kullanacağımız ivme kavramı ile ciddi uyuşmazlıklar olduğunu
belirtmeliyim. Klasik anlayışta ivme mesela bir arabada giderken
"hissettiğimiz şey" bizi koltuğa iten kuvvet, hızdaki değişim (hızın
türevi) olarak bilinir, ve eğer bir arabada saatte 40 km ile gidiyorsam,
ivme yok denir. Fakat şimdi bu arabanın bir virajdan döndüğünü farzedelim,
bu durumda bir kuvvet hissederiz, hala saatte 40 ile gidiyor olabilirim,
ama bir ivme vardır. Burada aslında yana doğru bir hızlanma / ivme
sözkonusudur. O zaman yine vektör kavramını kullanmamız lazım. </p>
<p>İvme vektörünü şöyle belirtelim:</p>
<p>$$ \vec{a} = \frac{d\vec{v}}{dt} $$</p>
<p>Fizikteki ivme tanımı da budur, $F = ma$ derken kastedilen $a$ işte bu
$a$'dır. Bir vektördür. </p>
<p>Cycloid'e dönelim. </p>
<p>$$ \vec{v} = &lt;1-\cos(t),\sin(t)&gt;$$</p>
<p>Türevi alalım</p>
<p>$$ \frac{d\vec{v}}{dt} = &lt;\sin(t), \cos t&gt;$$</p>
<p>$t=0$ noktasında ivme nedir? $&lt;0,1&gt;$. </p>
<p><img alt="" src="6_2.png" /></p>
<p>Yani $t=0$ anındaki ivme bir birim vektör, ve yönü tam yukarıya doğru. Bu
ilginç bir şey, o anda hız sıfır, fakat bir ivme mevcut. </p>
<p>Bu arada, hemen belirtelim</p>
<p>$$ \bigg|\frac{d\vec{r}}{dt}\bigg|  \ne \frac{d|\vec{r}|}{dt}$$</p>
<p>Yani bir vektörün türevinin büyüklüğü, o vektörün büyüklüğünün türevi ile
aynı şey değildir. Eşitsizliğin sağındaki kavram zaten çoğunlukla pek ise
yarar bir şey değildir, hesaplanabilir, biraz saç baş yoldurabilir ama
mümkündür, fakat çoğunlukla kullanılmaz. </p>
<p>Eğri Uzunluğu (Arc Length)</p>
<p>Eğri uzunluğu bir eğri üzerinde ne kadar yol katettiğimizi gösteren bir
büyüklüktür. Mesela bir arabadaki ne kadar yol katettiğinizi gösteren
kilometre sayacı bunu arabanın hızını belli bir zaman üzerinden entegre
ederek hesaplıyor.</p>
<p>$s$ = bir yol üzerinde katedilmiş mesafe</p>
<p>Bunun anlamı olması için tabii ki bir sabit, referans noktası
düşünmeliyiz. Orijin noktası bu nokta olabilir. Bu arada $s$ referans
noktasının neresinde olduğumuza göre negatif olarak ta
hesaplanabilir. Referansa kadar eksi, sonrası artı olabilir mesela.</p>
<p>Peki $s$ ile $t$, yani eğri uzunluğu ve zamanı nasıl birbirine bağlarız? </p>
<p>$$ \frac{ds}{dt} = \textrm{ hız } = |\vec{v}| $$</p>
<p>Yani birim zamanda katedilen eğri uzunluğu hızdır [1, sf. 932].</p>
<p>Ama açık olmak gerekirse, aslında türevin mutlak değerini (absolute value)
almak daha doğru olur (dikkat, vektör büyüklüğü işareti değil, kesin değer
işareti bu sefer)</p>
<p>$$ \bigg| \frac{ds}{dt} \bigg| = \textrm{ hız } = |\vec{v}| $$</p>
<p>Niye? Belki bir eğri üzerindeyiz ama o eğri üzerindeki hareketimiz bir
ileri bir geri şeklinde. Bu durumda eğri uzunluğunu sürekli saymak
istemeyiz, onu "çoğalan (ileri), azalan (geri)" türünden bir büyüklük
olarak görmek isteriz.</p>
<p>Eğri uzunluğu hesabı için hızı zaman üzerinden entegre ederiz. Mesela bir
cycloid'in (resimde sarı ile gösterilen) bir türünün uzunluğu ne kadar diye
hesaplamak istiyorsak, </p>
<p>$$ \vec{v} = \sqrt{ 2-2\cos(t) } $$</p>
<p>ifadesinin 0 ile $2\pi$ arasında entegralini almamız lazım. </p>
<p>$$ \int_o^{2\pi} \vec{v} = \int_o^{2\pi} \sqrt{ 2-2\cos(t) } \mathrm{d} t $$</p>
<p>Açıkça söylemek gerekirse bunun entegrali analitik olarak nedir bilmiyoruz,
ama ileriki derslerde bu hesabı yapmak için fiyakalı bir numara göreceğiz. </p>
<p>Gidişatın Birim Teğet Vektörü</p>
<p>Notasyonda bu kavram çoğunlukla $\hat{T}$ olarak gösterilir. Şapka var
çünkü vektör birim vektör. $T$ çünkü "teğet". </p>
<p><img alt="" src="6_3.png" /></p>
<p>Vektör $\vec{v}$ gidişata (trajectory) zaten teğettir (dikkat, bu illa
pozisyon vektörü $\vec{r}$'a dik olacak anlamına gelmez, detaylar için bu
dersin sonundaki örnek sorulara bakın). $\hat{T}$ bir anlamda bu vektörün
sadece yönüdür, o zaman $\vec{v}$'nin yönü bize gerekli, demek ki onu birim
vektör haline getirirsek, $\hat{T}$'yi elde etmiş oluruz.</p>
<p>$$ \hat{T} = \frac{\vec{v}}{|\vec{v}|} $$</p>
<p>Bir sürü kavram birikti. Bunların birbiriyle bir alakası olmalı, onlardan
bahsedelim. </p>
<p>$$ \vec{v} = \frac{d\vec{r}}{dt} = \frac{d\vec{r}}{ds}\frac{ds}{dt} $$</p>
<p>Üstte zincirleme kanununu (chain rule) kullandık. </p>
<p>Biraz önce gördük ki $ds/dt = |\vec{v}|$. </p>
<p>Eğer </p>
<p>$$ \vec{v} = \frac{d\vec{r}}{ds}|\vec{v}| $$</p>
<p>işe, vektör $\vec{v}$'nin büyüklüğünü öyle bir şey ile çarpıyorum ki sonuç
olarak vektörün kendisi ortaya çıkıyor. O şey ne olabilir? Tabii ki
vektörün birim vektör olarak gösterilecek yönü olabilir. Bu birim vektörü
zaten hesaplamadık mı? Bu vektör $\hat{T}$'den başkası değil.</p>
<p>$$ \vec{v} = \hat{T}|\vec{v}| $$</p>
<p>ya da</p>
<p>$$ \vec{v} = \hat{T}\frac{ds}{dt} $$</p>
<p>Peki sezgisel olarak düşünürsek, $d\vec{r}/dt$ niye $\hat{T}$'ye eşit
olmalı? Alttaki grafiklere bakalım.</p>
<p><img alt="" src="6_4.png" /></p>
<p><img alt="" src="6_5.png" /></p>
<p>Yerimizi $t$ anında $\vec{r}(t)$, $\Delta t$ kadar bir adım atıyoruz, ve
$\vec{r}(t+\Delta t)$ noktasına geliyoruz. Bu noktada eğri üzerinde
katedilen mesafe $\Delta s$, o zaman</p>
<p>$$ \frac{\Delta s}{\Delta t} \approx hız $$</p>
<p>Yer vektörümüzün değişimi ise </p>
<p>$$ \Delta \vec{r} \approx \hat{T} \Delta s $$</p>
<p>İki tarafı $\Delta t$ ile bölersek </p>
<p>$$ \frac{\Delta \vec{r}}{\Delta t} \approx \hat{T} \frac{\Delta s}{\Delta t} $$</p>
<p>ve $\Delta t \to 0$ olarak limitini alırsak, o zaman üsttekiler türev
haline gelir, yaklaşıksal işaret eşitlik olur. Yani</p>
<p>$$ \frac{d\vec{r}}{dt} = \hat{T}\frac{ds}{dt} $$</p>
<p>Peki bu tür konularda vektörler kullanalım. Aslında şimdiye kadar
gördüklerimizi diğer yollarla da temsil edebilirdik. Fakat vektör "dili"
özellikle hareketleri modellerken oldukça faydalı oluyorlar. </p>
<p>Örnek - Kepler'in İkinci Kanunu</p>
<p>Kanun 1609'da keşfedildi, yani pek yeni bir gelişme olduğu iddia
edilemez. Kepler gezegenlerin hareketini modellemeye uğraşıyordu. Bazı
insanlar gezegenler mükemmel bir çember içinde dönerler,
vs. diyordu. Kepler gezegenlerin yörüngesinin çember değil elips (ellipse)
olduğunu öne sürdü. Kepler'in Kanunu şöyle der:</p>
<p>Gezegenlerin hareketi bir düzlem üzerindedir, güneşten (sun) gezegene
çekilebilecek bir hayali çizginin kapsadığı alanın büyümesi / aşılması
sabit bir orandadır. Bu ilginç bir kanun çünkü bir kez yörüngenin şeklini
bilirsek, o yörünge üzerinde ne kadar hızlı gidebileceğimizi bize
söylüyor. </p>
<p><img alt="" src="6_6.png" /></p>
<p>Üstteki şekle bakarsak, güneş etrafında bir gezegen var, ve katedilen yol
taralı şekilde çizili. Kepler Kanunu şu anlama gelir, katedilen alan zamana
orantılıdır, eğer gezegen güneşe daha yakın olsa, daha hızlı gitmek
zorundadır, uzak olsa, daha yavaş gitmek zorundadır, ki katedilen alanın
zamana oranı aynı kalsın. Niye? Eğer yakın olursak, güneşe direk mesafe
azalacaktır, boydan kaybettiğimizi diğer yönden kazanmamız gerekir, yani
aynı zamanda aynı alanı katetmek için bu sefer yöründe üzerine daha hızlı
gidilmelidir, ki aynı alana erişebilelim. Tabii gezegenlerin aklı yoktur,
böyle olsun diye uğraşmazlar, Kepler gözlemlerini yaparken, modellerken
değişmeyen bu büyüklüğü keşfetmiştir, ve sayede bazı hesapları temiz
sekilde yapabilmesi mümkün olmuştur.</p>
<p>Biz de şimdi bu kanunu, mekanik / fizikten bugün bildiklerimizi kullanarak
doğrulamaya çalışacağız. Newton, ki 1600'lu yılların sonlarında ortaya
çıktı, bu durumu yerçekimi formülleri ile açıklamayı başardı. </p>
<p>Şimdi vektörler kullanarak bu modeli yaratacağız ve Kepler'in onları
kullanarak alan hesabının aslında ne kadar doğal / bariz olduğunu
göreceğiz. Fakat Kepler bu kanunu ortaya atarken işler hiçbir bu kadar
bariz değildi!</p>
<p>Tekrar bir pozisyon vektörü $\vec{r}$ yaratalım, başlangıcı güneş, bitiş
noktası gezegen olsun, katedilen yol $\Delta \vec{r}$ olsun. İlerlemeden
önce iki vektörün $\vec{r}_1$ ve $\vec{r}_2$ gibi iki vektörün farkının
$\Delta r$ olup olamayacağını kontrol edelim. Birinci vektörü $\vec{A}$,
ikinciyi $\vec{B}$ olarak görürsek, $\vec{B} - \vec{A}$ nasıl hesaplanır?
Vektör toplamayı biliyoruz, $\vec{B} - \vec{A}$ aslında $\vec{B} +
(-\vec{A})$. </p>
<p><img alt="" src="6_11.png" /></p>
<p>Üstteki resimde 3. şekle bakarsak, katedilen mesafenin hakikaten iki vektör
farkı olarak görülebileceğini anlarız. </p>
<p>Devam edelim: Katedilen alanı nasıl hesaplarız. </p>
<p><img alt="" src="6_7.png" /></p>
<p>Şekilde çizdiklerimiz yeterince ipucu veriyor, yaklaşıksal olarak bir üçgen
oluştu. Alan bir kenarı $\vec{r}$, diğer kenarı $\Delta \vec{r}$ olan
paralelogramın yarısı. Paralelogram hesabını yapmayı biliyoruz nasılsa,</p>
<p>$$ 
\textrm{ $\Delta t$'de Kapsanan Alan } \approx
\frac{1}{2} |\vec{r} \times \Delta \vec{r}| 
$$</p>
<p>ki $\Delta t$ oldukça küçük olmalı. </p>
<p>Ayrıca</p>
<p>$$ \Delta \vec{r} \approx \vec{v} \Delta t $$</p>
<p>O zaman alan</p>
<p>$$ \approx
\frac{1}{2} |\vec{r} \times \vec{v}| \Delta t
 $$</p>
<p>Peki bu alanın zamana sabit oranda olması ne demektir? Alanın $\Delta t$'ye
oranlı olması demektir, bu da üstteki formülde $|\vec{r} \times \vec{v}|$ teriminin 
sabit olması demektir. </p>
<ol>
<li>kanunu düşünelim, gezegenin yörüngesinin hep aynı düzlem üzerinde
olduğunu söylüyordu. Bu demektir ki $\vec{r} \times \vec{v}$ ile ortaya
çıkan ve bu ikisine normal (dik) olan üçüncü vektörün "yönü" hep aynı
kalmalıdır. Çünkü iki vektör bir düzlem tanımlar, bu iki vektöre dik olan
düzleme de diktir, ve düzlem hiç değişmiyorsa bu vektörün yönü de
değişemez.</li>
</ol>
<p><img alt="" src="6_8.png" /></p>
<p>O zaman hem büyüklük aynı, hem yön aynı, o zaman Kepler'in 2. Kanunu
$\vec{r} \times \vec{v}$ bir sabit vektör demektir. Ne yönü ne büyüklüğü
değişmeyecektir. </p>
<p>Türevler bağlamında bunu şöyle söyleyebiliriz</p>
<p>$$ \frac{d}{dt}(\vec{r} \times \vec{v}) = 0 $$</p>
<p>Türevler normal çarpımlar içine nüfuz ederken Çarpım Kanunu (Product Rule)
kullanılıyordu. Çapraz çarpımlar için de aynı kural geçerli, yani üstteki</p>
<p>$$ = \frac{\vec{dr}}{dt} \times \vec{v} + \vec{r} \times \frac{d\vec{v}}{dt} $$</p>
<p>Daha önce türettiğimiz eşitlikleri üsttekilerin yerine koyarsak</p>
<p>$$ =\vec{v} \times \vec{v} + \vec{r} \times \vec{a} = 0$$</p>
<p>Bir vektörün kendisi ile çapraz çarpımı her zaman sıfırdır. O zaman
$\vec{v} \times \vec{v} = 0$. Denklemden atılabilir. Geriye kalanlar</p>
<p>$$ = \vec{r} \times \vec{a} = 0$$</p>
<p>Üstteki ifade ne zaman doğru olabilir? Ya da genel olarak iki vektörün
çapraz çarpımı ne zaman sıfırdır? Eğer birbirlerine paraleller ise. Bu
demektir ki ivme $\vec{a}$ ile pozisyon $\vec{r}$ birbirine
paraleldir. Yani Kepler'in 2. Kanunu aslında bunu söylemektedir. </p>
<p>Ve biz bugün yerçekim gücünün $\vec{r}$'e paralel olduğunu biliyoruz, yani
mesela güneşin bir gezegeni kendine direk bir yönde çektiğini
biliyoruz. Demek ki üstteki ifadenin sıfır olduğu da doğrudur. </p>
<p>Not: Bu arada parallellik hem çekim, hem itme için geçerli olurdu (her iki
durumda da yön paralel). Hakikaten elektriksel alanda parçacıkların
çekilmesi ve itilmesi bağlamında da Kepler'in Kanunu aynen işlemektedir. </p>
<p>Soru</p>
<p>Diyelim ki $P$ noktası bir küre (sphere) üzerinde hareket ediyor ve </p>
<p>$$ OP = \vec{r}(t) = x(t)\hat{i} + y(t)\hat{j} + z(t)\hat{k}  $$</p>
<p>Hız vektörü $\vec{v}$'nin her zaman pozisyon vektörü $\vec{r}$'ye dik
olduğunu $x,y,z$ kordinatlarını kullanmadan ve alttaki eşitlikten 
faydalanarak</p>
<p>$$
\frac{d}{dt}\vec{a} \cdot \vec{b} =<br />
\frac{d\vec{a}}{dt} \cdot \vec{b} +
\vec{a} \cdot \frac{d\vec{b}}{dt} 
\qquad (1)
$$</p>
<p>ispatlayin. </p>
<p>Cevap</p>
<p>Eğer $\vec{r}$ ve $\vec{v}$ birbirine dik ise, o zaman $\vec{r} \cdot
\vec{v} = 0$ demektir. </p>
<p>Bu arada hatırlayalım ki hız pozisyon vektörünün zamana göre türevidir. </p>
<p>$$ \vec{v} = \frac{d\vec{r}}{dt} $$</p>
<p>Şuradan bir giriş yapalım. Eğer üzerinde olunan kürenin yarıçapı $a$ ise, </p>
<p>$$ \vec{r} \cdot \vec{r} = a^2 $$</p>
<p>Üsttekinin formül (1)'e göre türevini alalım</p>
<p>$$ 
\frac{d}{dt}\vec{r} \cdot \vec{r} =<br />
\frac{d\vec{r}}{dt} \cdot \vec{r} +
\vec{r} \cdot \frac{d\vec{r}}{dt} = 0
 $$</p>
<p>Sağ taraf sıfır çünkü sabit $a^2$'nin türevi sıfır. Buradaki önemli gözlem
şudur, eşitliğin sağ tarafı "$t$'ye bağlı olmayan, sabit bir değerdir", bunu
söyleyebiliyoruz, çünkü problem bir küre üzerinde gezinildiği bize
söylemiş. Bu önemli bir püf noktası, bu bilgi sayesinde türevi alıp sağ tarafı
sıfır yapabiliyoruz. Devam edelim</p>
<p>$$ 
2 \frac{d\vec{r}}{dt} \cdot \vec{r} = 0
$$</p>
<p>$$ \vec{v} \cdot \vec{r} = 0 $$</p>
<p>Demek ki iki vektör birbirine dik. 2 değeri formülden atıldı, sağ taraf
sıfır olduğu için önemli değil.</p>
<p>Soru IJ-4</p>
<p>Bir önceki soruda ispatlananın tam ters yönünü ispatlayın. Eğer $\vec{r}$
ve $\vec{v}$ dik ise, $P$'nin hareketi kesinlikle bir küre üzerinde olmak
zorundadır. </p>
<p>Cevap</p>
<p>Biliyoruz ki</p>
<p>$$ \vec{r} \cdot \vec{r} = |r|^2 $$</p>
<p>Türevi alınca</p>
<p>$$ 
\frac{d}{dt}\vec{r} \cdot \vec{r} = 0 
 $$</p>
<p>Sağ taraf sıfır oldu çünkü orada bir sabit vardı. Diğer taraftan, eğer
diklik olduğunu biliyorsak şu doğru olmalı</p>
<p>$$ \vec{v} \cdot \vec{r} = 0 $$</p>
<p>$\vec{v}$ aynı zamanda pozisyonun türevidir, üstte yerine koyalım</p>
<p>$$ 
\frac{d\vec{r}}{dt} \cdot \vec{r} = 0
$$</p>
<p>Önceden görmüştük ki </p>
<p>$$ 
2 \frac{d\vec{r}}{dt} \cdot \vec{r} =
\frac{d}{dt}(\vec{r} \cdot \vec{r}) <br />
 $$</p>
<p>Bu denklemin sol tarafı iki üstteki formülün sol tarafına benziyor, o zaman</p>
<p>$$ \frac{d}{dt}(\vec{r} \cdot \vec{r}) = 0 $$</p>
<p>Şimdi şunu soralım: Türevi sıfır olan şey nedir? Bir sabittir. </p>
<p>$$ \vec{r} \cdot \vec{r} = c \textrm{ adında bir sabit }$$</p>
<p>O zaman $|\vec{r}| = \sqrt{c}$. </p>
<p>Eğer $\vec{r}$'nin uzunluğu hiç değişmiyor ise, o zaman pozisyon bir küre
üzerinde hareket ediyor olmalıdır.</p>
<p>Soru 1I-1</p>
<p>$P$ noktası sabit hız $v$ (dikkat bu vektör değil) ile sabit vektör
$a\hat{i}+b\hat{j}$ yönünde ilerliyor. Eğer $t=0$ anında $x_0,y_0$'da isek,
pozisyon vektörü $\vec{r}(t)$ nedir?</p>
<p>Cevap</p>
<p>Anahtar kelime "yön". Sabit vektör "yönünde" gitmemiz isteniyor o zaman
bu vektörün yönünü bulalım. Onu birim vektör haline getirirsek </p>
<p>$$ \vec{u} = \frac{a\hat{i}+b\hat{j}}{\sqrt{a^2+b^2}} $$</p>
<p>Yön bu. Bu yönde ilerlemek için </p>
<p>$$ \vec{r}(t) = &lt; x_0,y_0 &gt; + \vec{u}vt $$</p>
<p>$$  = &lt; x_0,y_0 &gt; + \frac{(x_0+avt)y+(y_0 + bvt)\hat{j}}{\sqrt{a^2+b^2}}$$</p>
<p>Problem 1I-3</p>
<p>Alttaki pozisyon vektörünün hareketini $t$ $-\infty$ ile $\infty$ arasında
giderken tarif edin. [Vektörün ucundan olan] P noktasının xy denklemini
verin, ve pozisyon vektörünün tanımladığı bu eğrinin hangi bölümünün
üzerinden geçildiğini gösterin. </p>
<p>a) </p>
<p>$$ \vec{r} = 2\cos^2t \hat{i} + \sin^2t \hat{j}  $$</p>
<p>Cevap</p>
<p>$$ x(t) = 2\cos^2t $$</p>
<p>$$ y(t) = \sin^2t $$</p>
<p>Şimdi $t$ bazlı denklemlerden $x,y$ bazlı denklemlere geçmek istiyorsak,
$t$'yi yoketmeliyiz, o zaman üsttekini bir lineer denklem sistemi olarak
görebiliriz. Eğer ikinci denklemi 2 ile çarpıp toplarsak</p>
<p>$$ x + 2y = 2 $$</p>
<p>elde ederiz, çünkü trigonometriden $\cos^2t + \sin^2t = 1$ olduğunu
biliyoruz. Elde ettiğimiz bir çizgiyi temsil eder, bu çizginin taranan
kısmı $\cos$ ve $\sin$'in nerelerde en büyük olduğuna bağlıdır. Bu iki
fonksiyon uç noktalarda birbirinin tersi değerlere sahiptirler, biri 0 iken
öteki 1 değerindedir, ve tam tersi, vs. O zaman $x,y$ (0,1) ve (2,0)
arasında gidip gelinecektir, $t$ ne olursa olsun.</p>
<p>Şu kod olanları gösterecektir (aradan bazı seçilmiş resimler ile)</p>
<pre><code class="python">xmax = 10.
xmin = -10.
D = 20
x = np.linspace(xmin, xmax, D)
plt.xlim(-10,10)
plt.ylim(-10,10)

for i,t in enumerate(np.linspace(-3., 3., 30)):
    if i % 4 == 0: # her dort resimden birini sec
        plt.plot (x,((2. - x)/2.))
        xx=2*np.cos(t)**2
        yy=np.sin(t)**2
        plt.quiver(0,0,xx,yy)
        plt.plot(xx,yy,'rd')
        plt.savefig('1i3_' + str(i) + '.png')
        plt.figure()
</code></pre>

<p><img alt="" src="1i3_0.png" />
<img alt="" src="1i3_4.png" />
<img alt="" src="1i3_8.png" />
<img alt="" src="1i3_12.png" />
<img alt="" src="1i3_16.png" />
<img alt="" src="1i3_20.png" />
<img alt="" src="1i3_24.png" />
<img alt="" src="1i3_28.png" /></p>
<p>b) </p>
<p>$$ \vec{r} = \cos 2t \hat{i} + \cos t \hat{j}  $$</p>
<p>Cevap</p>
<p>$$ x = \cos 2t $$</p>
<p>$$ y = \cos t $$</p>
<p>Bir trigonometrik eşitlik şöyledir</p>
<p>$$ \cos 2t = \cos^2 t - \sin^2t  $$</p>
<p>$$ = 2 \cos^2(t) - 1 $$</p>
<p>O zaman</p>
<p>$$ x = 2 \cos^2(t) - 1  $$</p>
<p>$$ y = \cos t $$</p>
<p>Eğer $y$'nin karesini alıp -2 ile çarparsak</p>
<p>$$ x = 2\cos^2(t) - 1  $$</p>
<p>$$ -2y^2 = -2\cos^2(t) $$</p>
<p>ve üstteki $x$ ile toplarsak $\cos$ terimleri iptal olur</p>
<p>$$ x-2y^2 = -1 $$</p>
<p>$$ x = 2y^2 -1 $$</p>
<p>Bu bir parabol. Uç noktaları bulmak için $y$ için -1,0,1 değerlerini koyup
sonuca bakarız, ve en uç noktaların (1,1) ve (1,-1) olacağını görürüz. </p>
<p>Eğer $ds/dt = |\vec{v}|$ ilişkisi anlaşılmadıysa, başka bir yönden, biraz
daha detaylı bir açıklama şöyle. Katedilen mesafeyi parametrize edilmiş bir
$\vec{r}(t)$'nin taradığı sonsuz küçüklükteki parçaların birleşimi olarak
görelim. </p>
<p><img alt="" src="6_10.png" /></p>
<p>Bu parçalar parametrize halde $dx/dt$, $dy/dt$ ve $dz/dt$ olmayacak mıdır?
O zaman sonsuz küçüklükteki $ds$, bir parçanın uzunluğu şöyledir</p>
<p>$$ \sqrt{ 
\bigg(\frac{dx}{dt}\bigg)^2 + 
\bigg(\frac{dy}{dt}\bigg)^2 + 
\bigg(\frac{dz}{dt}\bigg)^2 }
$$</p>
<p>$a$ ve $b$ arasındaki $t$ için, bunu entegralini alabiliriz</p>
<p>$$ L = \int_a^b \sqrt{ 
\bigg(\frac{dx}{dt}\bigg)^2 + 
\bigg(\frac{dy}{dt}\bigg)^2 + 
\bigg(\frac{dz}{dt}\bigg)^2 
} \mathrm{d} t $$</p>
<p>Dikkatle bakarsak, mesela $dx/dt$ sonucu $\vec{r}(t)$'nin türevini
aldığımızda ele geçen $\vec{v}$ içindeki $\hat{i}$'in öğesidir, aynı
şekilde $\hat{j},\hat{k}$. O zaman üstteki sonucu $\vec{v}$ formuna da
çevirebiliriz: </p>
<p>$$ L = \int_a^b |\vec{v}| \mathrm{d} t $$</p>
<p>Eğer bir uzunluk formülü $s$'i $t$'ye bağlı olarak yazmak istersek,
entegralin üst sınırını $t$ yaparız,</p>
<p>$$ s(t) = \int_{t_0}^t |\vec{v(\tau)}| \mathrm{d}\tau  $$</p>
<p><img alt="" src="6_9.png" /></p>
<p>O zaman $ds/dt$ nedir? $s(t)$ formülünün türevidir. Calculus'un Temel
Teorisi'ne göre entegral yokolur ve elimize geçen</p>
<p>$$ \frac{ds}{dt} = |\vec{v}(t)|$$</p>
<p>ki bu sonuç mantıklı. </p>
<p>Hız tanımında $t_0$'in hiçbir önemi kalmadığına dikkat, bu başlangıç
noktası $s(t)$ için önemliydi, çünkü toplam uzunluk için ona ihtiyaç
vardır, fakat bir parçacığın bir yolu katetme oranı (hız) başlangıçtan ne
kadar uzakta olduğundan bağımsız. </p>
<p>Soru 1J-7</p>
<p>Türevi alınabilen pozisyon vektörü $\vec{r}(t)$ veriliyor. $t$'nin aynı
zamanda $s$ sonucunu vermesinin şartları nelerdir? </p>
<p>Cevap</p>
<p>Şart hız büyüklüğünün yani $|v|=1$ olmasıdır, kontrol edelim. </p>
<p>$$ \bigg|\frac{\mathrm{d} s}{\mathrm{d} t}\bigg| = |v| = 1 $$</p>
<p>$$ ds = dt $$</p>
<p>$$ \int \mathrm{d} s = \int \mathrm{d} t $$</p>
<p>$$ t = s + c $$</p>
<p>$t=0$ iken $s=0$ olduğuna göre $c=0$. O zaman </p>
<p>$$ t = s $$</p>
<p>Egzersizler 13.3, Soru 11, [1] kitabından,</p>
<p>$\vec{r}(t) = 4 \cos t \hat{i} + 4 \sin t \hat{j} + 3t \hat{k}$ 
eğrisinin uzunluğunu, yani $s$'yi  $ 0 \le t \le \pi / 2$ 
aralığı için bul. </p>
<p>Şu formülü kullanacağız</p>
<p>$$ s(t) = \int_{t_0}^t |\vec{v(\tau)}| \mathrm{d}\tau  $$</p>
<p>Önce $\vec{v}$ lazım. Biliyoruz ki</p>
<p>$$ \vec{v} = \frac{d\vec{r}}{dt} $$</p>
<p>O zaman $\vec{r}(t)$'nin türevi</p>
<p>$$ \vec{v} = -4\sin(t)\hat{i} + 4\cos(t)\hat{j} + 3\hat{k} $$</p>
<p>$$ |v| = \sqrt{16\sin^2t + 16\cos^2t  + 9} = 
\sqrt{16(\sin^2t + \cos^2t) + 9} = 
 $$</p>
<p>$$ = \sqrt{16(1) + 9} = \sqrt{25} = 5 $$</p>
<p>$$ s(t) = \int_0^t 5 \mathrm{d} \tau = 
5t 
$$</p>
<p>$$ s(\pi / 2) = 5(\pi/2) $$</p>
<p>Eğri Uzunluğu (Arc Length, Alternatif Anlatım)</p>
<p>Bir $C$ eğrisi var, ve parametrik olarak tanımlı [1, sf. 417],</p>
<p>$$
x = f(t), \quad y = g(t), \quad a \le t \le b
$$</p>
<p>Fonksiyonun sürekli türevi alınabilir olduğunu farz edelim, bu durumda $C$
bir pürüzsüz eğri olacaktır.  Eğriyi $P_0,P_1,...,P_n$ noktalarında $n$
tane parçaya bölelim, öyle ki $P_k = (f(t_k),g(t_k))$. Bu parçaları düz
çizgi ile birleştirirsek,</p>
<p><img alt="" src="calc_multi_06_01.png" /></p>
<p>her cizginin uzunlugu </p>
<p>$$
L_k = \sqrt{(\Delta x)^2 + (\Delta y)^2}
$$</p>
<p>$$
= \sqrt{[f(t_k) - f(t_{k-1})]^2 + [g(t_k) - g(t_{k-1})]^2 }
$$</p>
<p><img alt="" src="calc_multi_06_03.png" /></p>
<p>Eğer $\delta t_k$ yeterince ufaksa $L_k$ yaklaşık olarak $P_{k-1}$ ve $P_k$
arasındaki eğrinin uzunluğudur. Ve Ortalam Değer Teorisine göre
$[t_{k-1},t_k$ arasında $t_k^*$ ve $t_k^{**}$ mevcuttur öyle ki </p>
<p>$$
\Delta x_k = f(t_k) - f(t_{k-1}) = f'(t_k^*) \Delta t_k
$$</p>
<p>$$
\Delta y_k = g(t_k) - g(t_{k-1}) = g'(t_k^*) \Delta t_k
$$</p>
<p>O zaman eğrinin uzunluğu tüm bu uzunluklar $L_k$'lerin toplamı </p>
<p>$$
\sum _{k=1}^{n} L_k = \sum _{k=1}^{n} \sqrt{(\Delta x)^2 + (\Delta y)^2} 
$$</p>
<p>$$
= \sum _{k=1}^{n} \sqrt{[f'(t_k^*)]^2 + [g(t_k^{**})]^2} \Delta t_k
$$</p>
<p>Üstteki toplam her ne kadar bir Riemann toplamı olmasa da (çünkü $f'$ ve
$g'$ değişik noktalarda hesaplanıyorlar) ileri Calculus'taki bir teori onun
limitini garantiler, yani üstteki formülden alttaki entegrale geçiş
yapılabilir,</p>
<p>$$
\int _{a}^{b} \sqrt{[f'(t)^2 + g'(t)^2} \mathrm{d} t
$$</p>
<p>Üç boyutlu eğri için tabii ki üstteki kalıp genişletilir.</p>
<p>Bazen tek boyutlu, klasik, parametrik olmayan durumda, mesela $y = f(x)$ için</p>
<p>$$
L = \int _{a}^{b} \sqrt{1 + \left( \frac{\mathrm{d} y}{\mathrm{d} x} \right)^2} \mathrm{d} x 
$$</p>
<p>formülünü görebilirsiniz, bu da parametrik formülasyona bağlanabilir, $y(x(t))
= f(x(t))$ ve $x(t) = t$ dersek $\frac{\mathrm{d} x}{\mathrm{d} t} = 1$ olacaktır,
formüldeki 1 terimi buradan geliyor.</p>
<p>Örnek</p>
<p>$y = \frac{2 x ^{3/2}}{3}$ fonksiyonunun $(1,2/3)$ ile $(2,\frac{4\sqrt{2}}{3})$ 
arasındaki uzunluğu nedir [4]? </p>
<pre><code class="python">x = np.linspace(0,3,100)
y = 2*x**(3/2) / 3.0
plt.plot(x,y)
plt.savefig('calc_multi_06_02.png')
</code></pre>

<p><img alt="" src="calc_multi_06_02.png" /></p>
<p>$$
 \frac{2 x ^{3/2}}{3}, \quad f'(x) = \frac{3}{2} \frac{2}{3} x^{1/2} =
 \sqrt{x} = [f'(x)]^2 = x
$$</p>
<p>$a=1,b=2$</p>
<p>$$
L = \int _{a}^{b} \sqrt{ 1+ [f'(x)]^2} \mathrm{d} x = 
\int _{1}^{2} \sqrt{1 + x} \mathrm{d} x
$$</p>
<p>$u = 1 + x$, $u(1) = 1$, $u(2) = 3$ ile</p>
<p>$$
= \int _{2}^{3} \sqrt{u} \mathrm{d} u = \frac{u^{3/2}}{3/2} \bigg\vert _{2}^{3} = 
\frac{2}{3} [3 \sqrt{3} - 2\sqrt{2} ]
$$</p>
<pre><code class="python">print (3*np.sqrt(3) - 2*np.sqrt(2))
</code></pre>

<pre><code>2.3677252979604417
</code></pre>

<p>Kaynaklar</p>
<p>[1] Hass, <em>Thomas' Calculus, 11. Baski</em></p>
<p>[2] <a href="http://tutorial.math.lamar.edu/Classes/CalcII/ArcLength.aspx">http://tutorial.math.lamar.edu/Classes/CalcII/ArcLength.aspx</a></p>
<p>[3] <a href="http://www.phengkimving.com/calc_of_one_real_var/12_app_of_the_intgrl/12_06_arc_len.htm">http://www.phengkimving.com/calc_of_one_real_var/12_app_of_the_intgrl/12_06_arc_len.htm</a></p>
<p>[4] <em>Math 10560, Calculus II, Resources</em>, 
    <a href="https://www3.nd.edu/~apilking/Calculus2Resources/Lecture%2016/SlidesL16.pdf">https://www3.nd.edu/~apilking/Calculus2Resources/Lecture%2016/SlidesL16.pdf</a></p>