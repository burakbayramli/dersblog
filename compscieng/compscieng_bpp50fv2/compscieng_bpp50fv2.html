<p><a href="..">Yukarı</a></p>
<h1>Sonlu Hacim (Finite Volume) Yöntemi - 2</h1>
<!DOCTYPE html>
<html>
  <head>
    <title>Sonlu Hacim (Finite Volume) Yöntemi - 2
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Sonlu farklılık (finite difference -FD-) yöntemi işlendi, bu yöntemde bir
sürekli fonksiyonun değerlerini ayrıksal noktalar üzerinden temsil etmeye
uğraşıyorduk.  Bu noktalar bir ekseni eşit aralıklara bölerek ortaya
çıkartılıyordu, mesela altta görülen bir tepeyle başlayıp inen $f$ fonksiyonu
$i-2,i-1,i,..$ noktalarında $x_i$ değerleri üzerinden $f_i = f(x_i)$ ile
tanımlanıyordu.</p>
<p><img alt="" src="13-22-29.png" /></p>
<p>Sonlu hacim (FV) yönteminde durum biraz farklı; bir fonksiyonu belli
noktalarındaki noktasal değerlerle değil, belli aralıklar arasında kalan
değerlerinin averajı olarak temsil ediyoruz.</p>
<p><img alt="" src="13-22-34.png" /></p>
<p>Farklı bir grafik</p>
<p><img alt="" src="13-16-00.png" /></p>
<p>İki üstte görülen grafikte mesela $i$ ile $i+1$ noktası ortasındaki $i+1/2$
noktası ve $i$ ile $i-1$ noktası ortasındaki $i-1/2$ arasında kalan fonksiyonun
averajı alınacak, o zaman $&lt; f_i &gt;$ ya da $\overline{f}_i$</p>
<p>$$
\overline{f}_i = \frac{1}{\Delta x} \int _{x_{i-1/2}}^{x_{i+1/2}} f(x) \mathrm{d} x
$$</p>
<p>Dikkat; $i-1,i-2$ değerleri $i$ referanslı olduğu için eksi içerikli, $i=4$
olsaydı onlar $3,2,..$ diye gidebilirdi. Ayrıca FD yönteminin aksine, indis
değerlerine tekabül eden $x_i,x_{i+1}$ değerleri herhangi bir yerde olabilir,
böylece eşit aralıklı olmayan ızgaralarla çalışmamız mümkün olur, bu FV
yönteminin kuvvetlerinden biri.</p>
<p>Notasyonda $f$ daha çok akış (flux) için kullanılır, karışıklık olmaması
için $u$ diyelim [2], $\Delta x$ için $h_x$,</p>
<p>$$
\overline{u}_i = 1/h_x \int_{x_{i-1/2}}^{x_{i+1/2}} u(x) \mathrm{d} x
\qquad (1)
$$</p>
<p>[3] yazısında muhafaza kanununun entegral formunu görmüştük,</p>
<p>$$
\int _{x_1}^{x_2} \rho(x,t_2) \mathrm{d} x =
\int _{x_1}^{x_2} \rho(x,t_1) \mathrm{d} x  +
\int_{t_1}^{t_2} \rho(x_1,t) v(x_1,t) \mathrm{d} t -
\int_{t_1}^{t_2}  \rho(x_2,t) v(x_2,t) \mathrm{d} t
$$</p>
<p>$f(\rho) = \rho(x,t) v(x,t)$ denebilir, ya da herhangi daha genel olarak $\rho$
yerine herhangi bir ölçüm $u$ için $f(u) = u(x,t) v(x,t)$, o zaman, ve
biraz yer değişim sonrası,</p>
<p>$$
\int_{x_1}^{x_2} u(x,t_2) \mathrm{d} x -
\int_{x_1}^{x_2} u(x,t_1) \mathrm{d} x  +
\int_{t_1}^{t_2} f(x_2,t) \mathrm{d} t  -
\int_{t_1}^{t_2} f(x_1,t) \mathrm{d} t = 0
$$</p>
<p>Bu formülü her sonlu hacim hücresi için kullanacağız. Zaman indisleri $t,t+1$
olacak, üstte $t_1,t_2$ yerine. Yer için $x_1,x_2$ yerine bir $j$ indisi
merkezli $x_{j-1/2}$ ve $x_{j+1/2}$. Devam edelim, $u(x_1,t_1)$ içinde
$x_{j-1/2}$ ve $t_l$ oluyor, (zaman $l$ indisi) ona da $u_{j-1}^l$
diyelim. $x_2$ yerine $x_{j+1/2}$, sonuncuda zamanın hala değişken olduğu durum
$u_{j+1}$ olsun. Eğer $x$ değişken ise, zaman indisi $t_2 = t_{l+1}$ için
$u^{l}$. Üstteki formülü bu notasyonla değiştirip istenen zaman ve yer
aralıklarına uygularsak,</p>
<p>$$
\int_{x_{j-1/2}}^{x_{j+1/2}} u^{l+1} \mathrm{d} x -
\int_{x_{j-1/2}}^{x_{j+1/2}} u^{l} \mathrm{d} x  +
\int_{t_l}^{t_{l+1}} f(u_{j+1/2}) \mathrm{d} t  -
\int_{t_l}^{t_{l+1}} f(u_{j-1/2}) \mathrm{d} t = 0
$$</p>
<p>Her şeyi $h_x$ ile bölelim,</p>
<p>$$
\frac{1}{h_x} \int_{x_{j-1/2}}^{x_{j+1/2}} u^{l+1} \mathrm{d} x -
\frac{1}{h_x} \int_{x_{j-1/2}}^{x_{j+1/2}} u^{l} \mathrm{d} x  +
\frac{1}{h_x} \int_{t_l}^{t_{l+1}} f(u_{j+1/2}) \mathrm{d} t  -
\frac{1}{h_x} \int_{t_l}^{t_{l+1}} f(u_{j-1/2}) \mathrm{d} t = 0
$$</p>
<p>Bu formülde (1)'de tanımlanan ortalama formuu görüyoruz, kısaltma amaçlı
$\overline{u}_{j,l}$ notasyonu oralarda kullanabiliriz,</p>
<p>$$
\overline{u}_{j,l+1} - \overline{u}_{j,l} + 
\frac{1}{h_x} \int_{t_l}^{t_{l+1}} f(u_{j+1/2}) \mathrm{d} t  -
\frac{1}{h_x} \int_{t_l}^{t_{l+1}} f(u_{j-1/2}) \mathrm{d} t = 0
$$</p>
<p><img alt="" src="12-20-00.png" />
<img alt="" src="12-19-02.png" /></p>
<p>[devam edecek]</p>
<p>Kaynaklar</p>
<p>[1] Zingale, <em>PHY 604: Computational Methods in Physics and Astrophysics II</em></p>
<p>[2] Kloeckner, <em>Numerical Methods for Partial Differential Equations CS555 / MATH555 / CSE510</em>
    <a href="https://relate.cs.illinois.edu/course/cs555-s20/">https://relate.cs.illinois.edu/course/cs555-s20/</a></p>
<p>[3] Bayramlı, <em>Sonlu Hacim (Finite Volume) Yöntemi - 1</em>    </p>