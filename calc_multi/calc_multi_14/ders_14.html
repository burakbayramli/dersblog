<!DOCTYPE html>
<html>
  <head>
    <title>Ders 14
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>Ders 14
</h1>

<p>Bağımsız Olmayan Değişkenler (Non-Independent Variables)</p>
<p>Örnek</p>
<p>Fizikteki $f(P,V,T)$ formülü, ki bu değişkenler </p>
<p>$$ PV = nRT $$</p>
<p>şeklinde ilintili. Daha genel olarak bir $f(x,y,z)$ formülü var, ve
değişkenler $x,y,z$ birbiriyle $g(x,y,z) = c$ üzerinden bağlantılı. Aslında
bir önceki dersteki aynı durum, sadece bu sefer min, maks değil, kısmı
türevlere neler olduğunu inceleyeceğiz. </p>
<p>Yine önceki dersteki gibi, belki $g$'yi cebirsel olarak değiştirip, $f$'e sokup
değişken yoketmek mümkün değil. Eğer öyle yapabilsek, bir $z = z(x,y)$
olabilirdi, ve onun kısmi türevlerine bakabilirdik,</p>
<p>$$ \frac{\partial z}{\partial x}, \frac{\partial z}{\partial y}, .. $$</p>
<p>gibi. Peki ya $z$'yi bulamıyorsak? Belki üstteki kısmi türevleri $z$'yi
bulmadan elde edebiliriz. </p>
<p>Örnek</p>
<p>$$ x^2 + yz + z^3 = 8 $$</p>
<p>$(2,3,1)$ noktasına bakalım (yerine koyunca hakikaten 8 çıktığını
görüyoruz). Fakat bu değerlerde azıcık değişiklik yapınca, $z$ nasıl
değişir? Bu soruyu nasıl cevaplarım? </p>
<p>Formülden $z$'yi çekip çıkarmak gerekir, küpsel (cubic) formüllerde bunu
yapmanın bir yolu var, fakat çok karmaşık bir formül ortaya
çıkartıyor. Aradığımız sonuca ulaşmanın daha kolay bir yolu var. </p>
<p>$g$'nin tam diferansiyeline, yani $dg$'ye bakalım (üstteki formülü $g$
kabul ediyoruz). Tam diferansiyel</p>
<p>$$ 2x dx + z dy + (y+3z^2) dz = 0$$</p>
<p>Sağ taraf sıfır çünkü üstteki $g$ bir sabite eşit, $g=8$, sabitin değişimi
sıfır, yani $dg=0$. </p>
<p>Tam diferansiyele $(2,3,1)$ değerini verelim</p>
<p>$$ 4dx + dy + 6dz = 0 $$</p>
<p>Bu formül bize her değişkenin değişiminin diğeri ile nasıl bağlantılı
olduğunu gösteriyor. Mesela $dx$ ve $dy$'yi biliyorsak, $dz$'yi, yani
$z$'nin değişimini hesaplayabiliriz. Yani $z=z(x,y)$ üzerinden </p>
<p>$$ dz = -\frac{1}{6}(4dx + dy) $$</p>
<p>Bu formül bize kısmi türevleri de göstermiş oluyor aslında, çünkü tam
diferansiyel formülünde kısmi türevler vardır, üstteki formülde $dx,dy$'nin
yanında yer alan değerler onlardır. O zaman</p>
<p>$$ \frac{\partial z}{\partial x} = -\frac{4}{6} = -\frac{2}{3} $$</p>
<p>$$ \frac{\partial z}{\partial y} = -\frac{1}{6} $$</p>
<p>Bunu düşünmenin bir diğer yolu şu. $\partial z/\partial x$ $z$'nin $x$'e
göre değişimi ise, $y$ sabit demektir, üstteki $dz$ formülünde $dy=0$
deriz, geri kalanlar</p>
<p>$$ dz = -\frac{2}{3}dx $$</p>
<p>ki bu formül $z$'nin $x$'teki değişime göre nasıl değiştiğini gösteriyor. </p>
<p>Genel olarak </p>
<p>$$ g(x,y,z) = c $$</p>
<p>ise, o zaman </p>
<p>$$ dg = g_x dx + g_y dy + g_z dz $$</p>
<p>formülü sıfıra eşitlenir, ve bir diferansiyel diğerinin formunda elde
edilebilir. </p>
<p>$$ dz = -\frac{g_x}{g_z}dx -\frac{g_y}{g_z}dy $$</p>
<p>O zaman $\frac{\partial z}{\partial x}$'i görmek istiyorsak, 
$dx$'in katsayısına bakabiliriz, ya da $y=sabit$ yani $dy=0$ deriz, 
ve geri kalanlar</p>
<p>$$ dz =  -\frac{g_x}{g_z}dx, \ 
\frac{\partial z}{\partial x} = -\frac{g_x}{g_z}dx
$$</p>
<p>Daha fazla ilerlemeden, şimdiye kadar gördüğümüz notasyonun bazı
problemlerini inceleyelim. </p>
<p>$$ f(x,y) = x+y $$</p>
<p>$$ \frac{\partial f}{\partial x} = 1$$</p>
<p>Değişken değişim (change of variables) yapalım</p>
<p>$$ x = u $$</p>
<p>$$ y = u+v $$</p>
<p>Pek çetrefil bir değişim değil bu. O zaman </p>
<p>$$ f = x + y = 2u + v $$</p>
<p>$$ \frac{\partial f}{\partial u} = 2$$</p>
<p>Bu nasıl oldu? $x=u$ dediğimize göre, $x,u$ birbiriyle eşitler, o zaman
kısmi türevleri de aynı olmalıydı. </p>
<p>Bu uyuşmazlığın niye ortaya çıktığını anlamak için notasyonun ne demek
istediğine yakından bakmamız lazım. $\partial f/\partial x$ ile $x$'i 
değiştiriyor, 
ama $y$'yi sabit tutuyoruz. $\partial f/\partial u$ ile $u$'yu değiştiriyor, ama 
$v$'yi 
sabit tutuyoruz.</p>
<p>Yani evet, $x$ ile $u$'yu değiştirmek aynı şey olabilir, ama $v$'yi sabit
tutmak ile $y$'yi sabit tutmak aynı şey değildir. Çünkü mesela $y$'yi sabit
tutarsam ve $u$'yu değiştirirsem, $v$ de değişmelidir (ki biz bunu
istemiyoruz) $y = u+v$ ifadesindeki toplamının sabit kalması için. Ya da $v$ 
sabit ise ve $u$'yu değiştiriyorsam, $y$ değişecektir. </p>
<p>Yani hoş, güzel, kısmi türev notasyonumuz neyin değiştiğini açıkça
göstermesine rağmen, neyin sabit tutulduğunu göstermediği için yanılgılara
yol açabiliyor. Bunu aklımızda tutmamız lazım. Örnekteki kısmı türevler
birbiriyle aynı değil çünkü </p>
<p>$\partial f/\partial x$, $u=x$'i değiştir, ve $y$'yi sabit tut</p>
<p>$\partial f/\partial u$, $u=x$'i değiştir, ve $v = y-x$'i sabit tut</p>
<p>anlamına geliyor. </p>
<p>Daha açık bir notasyon şöyle olabilir</p>
<p>$$ 
\bigg( \frac{\partial f}{\partial x}  \bigg)_y = \textrm { y sabit}
$$</p>
<p>$$ 
\bigg( \frac{\partial f}{\partial u}  \bigg)_v = \textrm { v sabit}
$$</p>
<p>Örneğe dönersek</p>
<p>$$ 
\underbrace{
\bigg( \frac{\partial f}{\partial x}  \bigg)<em>y 
}_{1} 
\ne 
\underbrace{
\bigg( \frac{\partial f}{\partial x}  \bigg)<em>v = 
\bigg( \frac{\partial f}{\partial u}  \bigg)_v 
}_{2}
$$</p>
<p>Örnek
<img alt="" src="14_1.png" />
$$ A = \frac{1}{2}ab \sin(\theta) $$</p>
<p>Alan, $a,b,\theta$'nin fonksiyonu. </p>
<p>Farz edin ki size $a,b,\theta$ arasında bir ilişki olduğunu söyledim. </p>
<p><img alt="" src="14_2.png" /></p>
<p>Diyelim ki üçgen aslında bir dik üçgen, bunu cebirsel olarak söylemenin yolu da
alttaki kısıtlama ifadesi</p>
<p>$$ a = b \cos(\theta) $$</p>
<p>İncelemek istediğimiz alanın $\theta$'ya olan bağlantısı, yani, mesela
$A$'nin değişiminin $\theta$'nin değişimine oranı nedir? Bunu hesaplamanın
3 yöntemi olabilir</p>
<p>1) $a,b,\theta$'yi bağımsız kabul et, o zaman</p>
<p>$$ \frac{\partial A}{\partial \theta} = 
\bigg( \frac{\partial A}{\partial \theta} \bigg)_{a,b}  $$</p>
<p>Tabii $a,b$ sabitken $\theta$ değişsin demek, üçgenin dikliğinin ihlali
demektir, çünkü hem kenarlar sabit, hem açı değişsin diyoruz, ama o zaman
dik açı değişmek zorundadır. Her neyse, kısmi türevleri hesaplayalım. </p>
<p>$$ \frac{\partial A}{\partial \theta} = \frac{1}{2}ab \cos\theta $$</p>
<p>Şimdiye kadar kısıtlama ifadelerimi kullanmadım. </p>
<p>2) $a$'yi sabit tutalım, $b$ değişebilsin, ki böylece dik açı yerinde
kalabilsin. </p>
<p>$$ b = b(a,\theta) = \frac{a}{\cos(\theta)} $$</p>
<p>$$ \bigg( \frac{\partial A}{\partial \theta} \bigg)_{a}  $$</p>
<p>3) $b$'yi sabit tutalım, $a = a(b,\theta)$ değişsin, ki böylece dik açı yerinde
kalabilsin. </p>
<p>$$ \bigg( \frac{\partial A}{\partial \theta} \bigg)_{b}  $$</p>
<p>Bunlardan bir tanesini hesaplayalım, mesela $\bigg( \frac{\partial A}{\partial 
\theta} \bigg)_{a} $.</p>
<p>Hesabı yapmanın üç değişik yolunu göreceğiz. </p>
<ol>
<li>Metot: $b$'yi yanlız bırak (cebirsel), ve diğer formüle sok</li>
</ol>
<p>$$ a = b \cos \theta =&gt; b = \frac{a}{\cos\theta} = a \sec\theta$$</p>
<p>$$ A = \frac{1}{2} \ ab \sin\theta $$</p>
<p>$$ = \frac{1}{2} \frac{a^2 \sin \theta}{\cos \theta} $$</p>
<p>$$ = \frac{1}{2} a^2 \tan \theta $$</p>
<p>O zaman </p>
<p>$$ \bigg( \frac{\partial A}{\partial \theta} \bigg)_{a} = 
\frac{1}{2}a^2sec^2(\theta)
$$</p>
<p>Bu arada $sec$, $1/\cos$ demektir, eğer ve onun türevini $1+tan^2$ olarak
biliyorsanız, o da aynı kapıya çıkar. </p>
<p>Hoca bu metotu tavsiye etmiyor (onun için metot sayısına biraz espri yaparak
'sıfır' vermiş) çünkü her zaman yanlız bırakma, başka formüle sokma mümkün
olmayabilir.</p>
<p>1'inci Metot: Diferansiyelleri Kullan</p>
<p>Yapılacaklar şunlar</p>
<ul>
<li>
<p>$a$'yi sabit tut, $da = 0$</p>
</li>
<li>
<p>kısıtlama ifadesi $a = b \cos\theta$</p>
</li>
</ul>
<p>Üstteki ifadenin diferansiyelini alalım</p>
<p>$$ da = \cos \theta db - b \sin\theta d\theta $$</p>
<p>Şimdi elimizde $da,db,d\theta$'yi ilişkilendiren bir ifade var. $a$'nin
sabit olduğunu biliyoruz, o zaman $da=0$</p>
<p>$$ 0 = \cos \theta db - b \sin \theta d\theta $$</p>
<p>$db$'yi yanlız bırakabiliriz</p>
<p>$$ \cos\theta db = b \sin\theta d\theta $$</p>
<p>$$ db = b \sin\theta d\theta \ / \cos\theta $$</p>
<p>$$ db = b \tan\theta d\theta  $$</p>
<p>Böylece $b$'nin $\theta$'ya göre değişim oranını bulduk. Bu ne ise yarar?
Ana formülü hatırlayalım, ve onun da diferansiyelini alalım</p>
<p>$$ A = \frac{1}{2} \ ab \sin\theta $$</p>
<p>$$ dA = \frac{1}{2} \ b \sin\theta da + 
\frac{1}{2} \ a \sin\theta db + 
\frac{1}{2} \ ab \cos\theta \mathrm{d} \theta
 $$</p>
<p>$da = 0$ ise, ilk terim yokolur. </p>
<p>$$ dA = 
\frac{1}{2} \ a \sin(\theta) db + 
\frac{1}{2} \ ab \cos \theta \mathrm{d} \theta
$$</p>
<p>Geri kalanlarda, $db$ var, ama biz $\theta$'ya göre değişimi istiyoruz,
$db$'yi orada görmek istemiyoruz. O zaman elimizdeki $db$ formülünü buraya
sokalım. </p>
<p>$$ dA =<br />
\frac{1}{2} \ a \sin\theta \ ( \ b \tan(\theta) d\theta \ ) \ + 
\frac{1}{2} \ ab \cos\theta \mathrm{d} \theta
$$</p>
<p>$$ dA =<br />
\frac{1}{2} \ ab \ (\sin\theta \tan\theta +  \cos\theta )d\theta
$$</p>
<p>Trigonometriden </p>
<p>$$ dA =<br />
\frac{1}{2} \ ab \ (
\underbrace{\sin(\theta) \tan(\theta) +  \cos \theta}_{sec(\theta)}
)d\theta
$$</p>
<p>Sonucu bulduk </p>
<p>$$ \bigg( \frac{\partial A}{\partial \theta} \bigg)_{a} = 
\frac{1}{2} \ ab \ sec(\theta)
$$</p>
<p>Özetlemek gerekirse, şunları yaptık</p>
<ul>
<li>
<p>$A$'yi $da,db,d\theta$ ile ifade et</p>
</li>
<li>
<p>$a=sabit, \mathrm{d} a=0$ demektir.</p>
</li>
<li>
<p>Kısıtlama ifadesinin diferansiyelini al, $db$'yi yanlız bırak. </p>
</li>
<li>
<p>$dA$'ya sok</p>
</li>
<li>
<p>Metot: Zincirleme Kanununu Kullan</p>
</li>
</ul>
<p>$$ \bigg( \frac{\partial A}{\partial \theta} \bigg)_{a} = 
A</em>\theta \bigg( \frac{\partial \theta}{\partial \theta} \bigg)_{a} + 
A_a \bigg( \frac{\partial a}{\partial \theta} \bigg)</em>{a} + 
A_b \bigg( \frac{\partial b}{\partial \theta} \bigg)_{a} 
$$</p>
<p>$$  = 
A_\theta \cancelto{1}{\bigg( \frac{\partial \theta}{\partial \theta} \bigg)_{a}} 
+ 
A_a \cancelto{0}{\bigg( \frac{\partial a}{\partial \theta} \bigg)</em>{a}} + 
A_b \bigg( \frac{\partial b}{\partial \theta} \bigg)_{a}
$$</p>
<p>Sıfır olan kısmı türev öyle oldu çünkü $a$ sabit dedik. Son terimdeki
kısmı türev için kısıtlama ifadesini kullanacağız.</p>
<p>Soru 2J-1 a)</p>
<p>$$ w = x^2+y^2+z^2, \ z = x^2+y^2 $$</p>
<p>için </p>
<p>$$ \bigg( \frac{\partial w}{\partial y}  \bigg)_z $$</p>
<p>hesabını yapın, ve direk yerine geçirme (direct subsitution) tekniğini
kullanın. </p>
<p>Cevap </p>
<p>Üstteki notasyon tüm sabit tutulan değişkenleri hangileriyse göstermek
zorunda, burada sadece $z$'nin sabit tutulduğu söyleniyor, değişen $y$. O
zaman bağımlı değişken $x$ olmalıdır. Bu değişkeni yokedelim,</p>
<p>$$ z = x^2+y^2 $$</p>
<p>$$ x^2 = z - y^2 $$</p>
<p>Yerine koyalım</p>
<p>$$  w = (z-y^2)+y^2+z^2 $$</p>
<p>$$ = z + z^2 $$</p>
<p>O zaman kısmi türev</p>
<p>$$ \bigg( \frac{\partial w}{\partial y}  \bigg)_z  = 0$$</p>
<p>olacaktır. </p>
<p>Soru 2J-2 (b) (i)</p>
<p>Üstteki $w$ için, </p>
<p>$$ \bigg( \frac{\partial w}{\partial z}  \bigg)_y $$</p>
<p>hesabını yap ve zincirleme kanunu kullan. </p>
<p>Cevap </p>
<p>$$  \bigg( \frac{\partial w}{\partial z}  \bigg)_y  =
2x \  \bigg( \frac{\partial w}{\partial z}  \bigg)_y  +  2z
$$</p>
<p>Diğer yandan </p>
<p>$$ z = x^2 + y^2 $$</p>
<p>var, bunun üzerinde de aynı türevi alalım. Tekrar düzenleyip istediğimiz
değişkeni belli bir tarafa almaya gerek yok, çünkü yerine geçirme tekniği
kullanmıyoruz. İki tarafın kısmi türevini alınca</p>
<p>$$ 1 = 2x  \bigg( \frac{\partial w}{\partial z}  \bigg)_y  $$</p>
<p>$$ \frac{ 1}{2x}  = \bigg( \frac{\partial w}{\partial z}  \bigg)_y  $$</p>
<p>Ana formülün kısmı türevinde üstteki formülü yerine koyalım</p>
<p>$$
\bigg( \frac{\partial w}{\partial z}  \bigg)_y  =
2x  \frac{1}{2x}  + 2z
$$</p>
<p>$$   =
1 + 2z
$$</p>
<p>Soru 2J-4 b)</p>
<p>$$ w = x^3y - z^2t, \quad xy = zt$$</p>
<p>için</p>
<p>$$ \bigg( \frac{\partial w}{\partial t}  \bigg)_{x,z}  $$</p>
<p>hesabını yap, tam diferansiyel tekniğini kullan. </p>
<p>Cevap</p>
<p>Çözüm için her iki denklemin tam diferansiyelini alacağız. Bağımlı,
bağımsız bilgisi ise "diferansiyel yerine geçirme" uyguladığımızda ise
yarayacak, yani daha önce düz değişken üzeinden yaptığımız değişimi, şimdi
diferansiyeller üzerinden yapacağız. Tam diferansiyeli mekanik bir şekilde
önce yazalım</p>
<p>$$ dw = w_x dx + w_y dy + w_z dz + w_t td $$</p>
<p>Gerekli kısmi türevleri alalım</p>
<p>$$ = 3x^2y dx + x^3dy - 2zt dz + -z^2 dt$$</p>
<p>Aynısı ikinci denklem için </p>
<p>$$ y dx + x dy = t dz + z dt $$</p>
<p>Bizden istenene göre $t,x,z$'nin bağımsız, geri kalan $y$'nin bağımlı
olduğunu anlıyoruz. O zaman üstteki formülde $dy$'yi yanlız bırakırsak ve
ana tam diferansiyel içinde yerine koyarsak, istediğimiz sonuca
erişeceğiz. </p>
<p>$$ y dx  = t dz + z dt = x dy$$</p>
<p>Yerine koyalım, ve gruplayalım</p>
<p>$$ = 3x^2ydx + x^2(tdz + zdt - ydx) - 2ztdz - z^2dt $$</p>
<p>$$ = (3x^2y  - x^2y)dx + (x^2t-2zt)dz + (x^2z-z^2)dt  $$</p>
<p>$$ = (2x^2y) dx + (x^2t-2zt) dz + (x^2z-z^2)dt  $$</p>
<p>Aradığımız kısmı türev $t$'ye göre, o zaman üstteki tam diferansiyel
açılımında $dt$'nin katsayısına bakacağız. Orada $x^2x-z^2$ yazıyor, demek
ki aradığımız sonuç bu. </p>
<p>$$ \bigg( \frac{\partial w}{\partial t}  \bigg)_{x,z} = x^2x-z^2 $$</p>
<p>Soru 2K-3 a)</p>
<p>Laplace Denklemi iki boyutta şöyle</p>
<p>$$ \frac{\partial^2 w}{\partial x^2} + 
\frac{\partial^2 w}{\partial y^2}  = 0
$$</p>
<p>Diyelim ki şu formda olmak üzere</p>
<p>$$ w = ax^2 + bxy + cy^2 $$</p>
<p>tüm çözümleri istiyoruz. Bu çözümü bulduktan sonra çözümün $c_1f_1(x,y) +
c_2f_2(x,y)$ olarak temsil edilebilecegini gösterin, ki $c_1,c_2$ rasgele
birer sabit ve $f_1,f_2$ özel birer polinom. Yani çözüm $f_1,f_2$'nin
lineer bir kombinasyonu olabilmeli.</p>
<p>Çözüm </p>
<p>$$ w_{xx} = \frac{\partial }{\partial x} (2ax + 4) = 2a $$</p>
<p>$$ w_{yy} = \frac{\partial }{\partial y} (2cy) = 2c $$</p>
<p>Eğer Laplace'a göre $w_{xx} + w_{yy} = 0$ olması gerekiyorsa,</p>
<p>$$ 2a + 2c = 0 $$</p>
<p>$$ a = -c $$</p>
<p>olmalı. Şimdi ana formülde $a$ yerine $-c$ koyalım. </p>
<p>$$ ax^2 + bxy -ay^2 $$</p>
<p>$$ = a(x^2-y^2) + bxy $$</p>
<p>Üstteki formül iki polinomun lineer kombinasyonu formatına girdi bile. İki
rasgele sabiti $a,b$ olarak görebiliriz, ve iki polinom</p>
<p>$$ f_1 = x^2-y^2 $$</p>
<p>$$ f_2 = xy $$</p>
<p>Soru 2K-4</p>
<p>Tek boyutlu dalga denklemi </p>
<p>$$ \frac{\partial ^2w}{\partial x^2} = \frac{ 1}{c^2} 
\frac{\partial ^2w}{\partial t^2} $$</p>
<p>için $w = f(x+ct) + g(x-ct)$ fonksiyonun bir çözüm olduğunu gösterin. </p>
<p>Cevap </p>
<p>Ders 11'de gösterildiği gibi $f(u)$ gibi bir fonksiyonun türevini alırken
Zincirleme Kanunu gerekiyor, bu kanunu her iki terim üzerinde ayrı ayrı
uyguluyoruz,</p>
<p>$$ \frac{\partial w}{\partial x}  = 
\frac{\partial f}{\partial u}
\frac{\partial u}{\partial x} + 
\frac{\partial g}{\partial u}
\frac{\partial u}{\partial x} 
$$</p>
<p>$f$, $u$ bağlamında tek değişkene bağlıymış gibi görülebilir, o zaman
$\partial$ yerine $d$ kullanılabilir, ya da $'$. </p>
<p>$$ \frac{\partial w}{\partial x}  = 
\frac{df}{du}
\frac{\partial u}{\partial x} + 
\frac{dg}{du}
\frac{du}{\partial x} 
$$</p>
<p>İşlemi yapalım</p>
<p>$$ w_x = f' + g' $$</p>
<p>Üstte hiçbir $x,t$ ifadesi kalmadı, çünkü $x+ct$ ya da $x-ct$'nin $x$'e
göre göre türevi 1 sadece. Bir daha türev alırsak</p>
<p>$$ w_{xx} = f" + g" $$</p>
<p>$$ w_t = f'c - g'c $$</p>
<p>Üstteki türevde $u$ üzerinden tekrar Zincirleme Kanunu uygulandığına
dikkat. Çünkü $f'$ türev olmasına rağmen hala $u$'nun bir fonksiyonu hala.</p>
<p>$$ w_{tt} = f'c^2 + g'c^2 $$</p>
<p>Yerine koyarsak dalga denklemindeki eşitliğin doğru olduğunu görürüz. </p>
<p>İlginç olan $f,g$'nin gösterilen $u$'ları içerdiği takdirde, herhangi bir
fonksiyon olabileceğidir. Daha fazla detay için PDE Ders 1 notlarına
bakılabilir.</p>
          <br/><a href="../index.html">Yukarı</a>
        </section>          
      </div>
    </body>
</html>
