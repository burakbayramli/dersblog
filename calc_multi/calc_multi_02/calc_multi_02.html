<h1>Ders 2</h1>
<!DOCTYPE html>
<html>
  <head>
    <title>Ders 2
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Önceki derste iki uygulama gördük. Üçüncü bir uygulama bir $\vec{A}$ vektörünün
bir birim vektör $\vec{u}$ yönündeki bileşenlerini / parçalarının (components)
hesaplanmasıdır.</p>
<p><img alt="" src="2_1.png" /></p>
<p>Üstteki şekilde $\vec{A}$'nin $\vec{u}$ yönündeki "yansımasını" görüyoruz ve
bu yansıma $\vec{A}$'nin $\vec{u}$ yönündeki bileşenidir, büyüklüğüdür.</p>
<p>Aradaki açı $\theta$ ise ve üçgen dik ise, o zaman bu yansıma </p>
<p>$$ |\vec{A}| \cos \theta $$</p>
<p>olarak hesaplanacaktır. Bu formülün ilk hali aslında</p>
<p>$$ |\vec{A}| |\vec{u}| \cos \theta $$</p>
<p>fakat $\vec{u}$ birim vektör olduğuna göre, uzunluğu 1, o zaman bu büyüklük
çarpımdan atılabilir.  Üstteki formül aynı zamanda bir noktasal çarpım,
$\vec{A}\cdot\vec{u}$.</p>
<p>Eğer bir vektörün mesela $\hat{i}$ yönündeki yansımasını almak isteseydik,</p>
<p>$$ \vec{A} \cdot \hat{i} $$</p>
<p>kullanırdık, bu da</p>
<p>$$ \vec{A} \cdot &lt;1,0,0&gt;$$</p>
<p>olurdu. Bu çarpım $x$ yönünde 1 ile çarpar diğer tüm eksenleri sıfırlar, yani
diğer bir değişle $\vec{A}$'nin $x$ yönündeki bileşenini hesaplamış oluruz. Bu
arada $\hat{i}$ tabii ki bir birim vektör. Uzunluğu 1.</p>
<p>Uygulama </p>
<p>Fizikte, yuvarlak bir şekilde dönebilen bir sarkaç problemini düşünelim. Bu
sistemi analiz etmek için Newton Kanunu, mekanik, vs. kullanmanız gerekir tabii
ki, fakat vektörler geometrik olarak bu sistemi anlamak için çok faydalıdır.</p>
<p><img alt="" src="2_2.png" /></p>
<p>Bu sarkacın ileri geri sallanmasının sebebi üstte takip edilen yuvarlak
yoldur. Analiz için $x, y$ yönündeki bileşenlere bakmak yerine belki de
resimdeki iki birim vektör yönüne bakmamız lazım, ki bu vektörlerden biri takip
edilen yola teğet yönü gösteren $\vec{T}$, diğeri yuvarlak tanjantina dik olan
$\vec{N}$. O zaman ağırlığı temsil eden $\vec{F}$'in bu iki vektör yönündeki
bileşenlerine bakabiliriz.</p>
<p>Resimde ipin gerginliği (tension of string) $\vec{N}$ yönünde, bu yön ip
gerginliği yönü, $\vec{F}$'in $\vec{N}$ yönündeki bileşeni gerginliği yaratan
faktördür. $\vec{F}$'in teğetlik yani $\vec{T}$ yönündeki bileşeni ise ileri
geri hareketi sağlayan faktördür.</p>
<p>Muhakkak sarkacın $y$ ekseni ile oluşturduğu bir açı $\theta$ üzerinden bir sürü
$\cos, \sin$ terimleri içeren denklemler ortaya çıkartabilirdiniz, bu ilginç
olurdu, fakat eğer daha kısa bir yolu takip etmek istiyorsak, noktasal çarpım
kullanırız.</p>
<p>Vektörler bağlamında anlamamız gereken bir diğer kavram, alan kavramı. Diyelim
ki elimizde bir pentagon şekli var. Bu şeklin alanını vektörler kullanarak
hesaplayabilir miydik?</p>
<p><img alt="" src="2_3.png" /></p>
<p>Evet hesaplayabiliriz. Problemi basitleştirelim. Pentagonu üçgenlere
ayıralım. </p>
<p><img alt="" src="2_4.png" /></p>
<p>sonra bu alanları toplayalım. Üçgen alanını nasıl hesaplarız? Şöyle bir
üçgen düşünelim</p>
<p><img alt="" src="2_5.png" /></p>
<p>Bu üçgenin alanı</p>
<p>$$ \frac{1}{2}|\vec{A}||\vec{B}|\sin(\theta) $$</p>
<p>Bu formül $\cos$ içeren diğer formülümüze benziyor. Bundan istifade edebiliriz
belki. Önce $\cos(\theta)$'yi buluruz, sonra $\sin^2\theta + \cos^2\theta = 1$
esitligini kullanarak $\sin(\theta)$'yı buluruz.</p>
<p>Fakat bu gereğinden fazla iş yaratır. Daha kolay bir yöntem var. Bu yöntem için
determinantlar kullanmak lazım.</p>
<p>Devam edelim: Madem açıların $\cos$ değerlerini bulmayı biliyoruz, belki öyle
bir diğer açı bulmalıyız ki o açının $\cos$ değeri bizim aradığımız açının
$\sin$ değeri olsun, çünkü alan için $\sin$ gerekiyor, ama hesaplayabildiğimiz
$\cos$.</p>
<p>Birbirini tamamlayıcı açılar (complemantary angles) kavramını biliyoruz
herhalde. </p>
<p><img alt="" src="2_6.png" /></p>
<p>Diyelim ki elimizde $\vec{A}$ var, onu $90^o$ çevirip üstteki hale getiriyoruz,
yeni vektöre $\vec{A'}$ diyelim. O vektör ile $\vec{B}$ arasındaki açıya da
$\theta'$ diyelim.</p>
<p>$$ \theta' = \frac{\pi}{2} - \theta $$</p>
<p>$$ \cos \theta' = \sin \theta $$</p>
<p>Bu demektir ki </p>
<p>$$ |\vec{A}||\vec{B}|\sin\theta = |\vec{A'}||\vec{B}|\cos\theta'  $$</p>
<p>$|\vec{A}|$ yerine $|\vec{A'}|$ koymakla hiçbir şey değiştirmiyorum çünkü bu
vektörlerin yönleri değişik olsa da büyüklükleri aynı. Devam edelim, üstteki
formülde sağ tarafı basitleştirirsek</p>
<p>$$ = \vec{A'} \cdot \vec{B} $$</p>
<p>Bu temiz bir formül. Tek eksik, $\vec{A'}$'nin ne olduğunu hala
hesaplamadık. Fakat bunu yapmak o kadar zor değil. Bunun için $\vec{A}$'yi
çevirebilmemiz lazım. Alttaki resme bakalım,</p>
<p><img alt="" src="2_7.png" /></p>
<p>acaba $\vec{A'}$ ne olur?  Seçenekler [bu hoca böyle ufak sınavları seviyor,
  faydalı aslında, bu sınavlara gelince siz de cevabını vermeye uğraşın].</p>
<ul>
<li>$&lt; a_2,a_1 &gt;$</li>
<li>$&lt; a_2,-a_1 &gt;$</li>
<li>$&lt; -a_2,a_1 &gt;$</li>
<li>$&lt; -a_1,a_2 &gt;$</li>
<li>Hicbiri</li>
</ul>
<p>Doğru cevap: 3. </p>
<p>Bu nasıl oldu? Alttaki resme bakalım</p>
<p><img alt="" src="2_8.png" /></p>
<p>$\vec{A}$'nin etrafında bir dikdörtgen hayal edelim, ve dikdörtgeni içindeki
vektör ile beraber alıp sola doğru çeviriyoruz. O zaman uzun kenar artık yukarı
doğru bakıyor, yani $a_1$ yukarı bakıyor, $a_2$ nin de yeri değişiyor, yani bu
büyüklükler yer değiştiriyorlar. Ayrıca $a_2$ artık ters yöne gittiği için
işareti değişiyor. Normalde</p>
<p>$$ \vec{A}\cdot\vec{B} = a_1b_1 + a_2b_2 $$</p>
<p>vardı, üstteki çizimden hareketle ise</p>
<p>$$ \vec{A'} \cdot \vec{B} = a_1b_2 - a_2b_1 $$</p>
<p>elde ediyoruz. Bu formül determinantlardan tanıdık gelebilecek bir formül, </p>
<p>$$ = det(\vec{A},\vec{B}) $$</p>
<p>$\vec{A},\vec{B}$ ile bu vektörleri yanyana kolonlara koyduğumuz şu formu
düşünüyoruz ve onun determinantını alıyoruz</p>
<p>$$ =
\left|\begin{array}{rr}
a_1 &amp; a_2 \\
b_1 &amp; b_2 \\
\end{array}\right|
 $$</p>
<p>Bu hesabın sonucu kenarları $\vec{A}$ ve $\vec{B}$ olan bir paralelogramın
alanıdır.  Tabii paralelogram içindeki üçgeni istiyorsak bu sonucu ikiye
böleriz. Üçgen hesabının içinde $\sin$ içeren formül olduğunu nereden biliyoruz?
Şekle bakalım</p>
<p><img alt="" src="triangle.png" /></p>
<p>Yükseklik $h=|w|\sin\theta$'dir. Alan ise</p>
<p>$$ \textit{ Alan } = \frac{1}{2}|v||w|\sin\theta $$</p>
<p>Not: Alan pozitif bir şeydir, fakat $a_1b_2 - a_2b_1$'in kesinlikle pozitif
çıkmasının garantisi yoktur. Eksi değerli terimler büyüyüp artı değerlileri
aşabilirler. O zaman ifadelerimizin tam doğru olması için üstteki determinant
hesabı -alan ya da +alan değerine eşittir demek lazım.</p>
<p>İlerleyelim. Uzayda (3 boyutta, kordinat sisteminde, vs.) yapabileceğimiz iki
tür hesap var. Bunlar objelerin ya dış alan hesabı (surfaces) ya da objelerin
hacim (volume) hesabı. Daha kolay olanla başlayalım, hacim hesabı.</p>
<p>İddia ediyorum ki bu iş için uzay ortamında kullanılabilecek bir tür
determinant var. Elimizde üç vektör $\vec{A},\vec{B},\vec{C}$ var ve 
bu vektörlerin determinantı</p>
<p>$$ det(\vec{A},\vec{B},\vec{C}) = 
\left|\begin{array}{rrr}
a_1 &amp; a_2 &amp; a_3 \\
b_1 &amp; b_2 &amp; b_3 \\
c_1 &amp; c_2 &amp; c_3 
\end{array}\right|
 $$</p>
<p>$$ = 
a_1
\left|\begin{array}{rr}
b_2 &amp; b_3 \\
c_2 &amp; c_3
\end{array}\right|
-
a_2
\left|\begin{array}{rr}
b_1 &amp; b_3 \\
c_1 &amp; c_3
\end{array}\right|
+
a_3
\left|\begin{array}{rr}
b_1 &amp; b_2 \\
c_1 &amp; c_2
\end{array}\right|
$$</p>
<p>Üstteki gibi 2 x 2 determinantların açılımını biliyoruz zaten. O açılımı üstteki
formül için yapınca elimize 6 tane terim geçmiş olacak. Üstteki formülü, yani
bir 3 x 3 determinantın 2 x 2 açılımını hatırlamanın kısa yolu nedir? Üstte
kullandığımız 1. satıra göre açılım. 1. satırda sırayla gideriz, $a_1$'e
bakarız, onun olduğu satırı ve kolonu (zihnimizde) sileriz ve geriye kalan 2 x 2
determinantı hemen hesaplarız. Böyle devam ederiz. Ayrıca ikinci 2 x 2
determinantın önünde bir eksi işareti olduğuna dikkat. Bunun niye olduğunun
matematiksel sebebine burada girmeyeceğiz.</p>
<p>Peki bu formül bize ne sağlayacak? Şu teoriyi sağlayacak:</p>
<p>Teori</p>
<p>Geometriksel olarak $det(\vec{A},\vec{B},\vec{C}) = \pm \textrm{paralelipipe'in
  hacmi}$.  Paralelipipe nedir? Bu obje bir nevi paralelogramın 3 boyuttaki
hali.  Alttaki gibi</p>
<p><img alt="" src="2_9.png" /></p>
<p>Çapraz Çarpım (Cross Product)</p>
<p>Tanım</p>
<p>$$ \vec{A} \times \vec{B} =
\left|\begin{array}{rrr}
\hat{i}&amp; \hat{j}&amp; \hat{k} \\
a_1 &amp; a_2 &amp; a_3 \\
b_1 &amp; b_2 &amp; b_3 
\end{array}\right|
 $$</p>
<p>şeklindedir ve bu işlemin sonucu bir vektördür. Bu noktasal çarpımdan farklı, o
sonuç bir tek sayıydı. Burada sonuç bir vektör.</p>
<p>Fakat bu determinant biraz garip. İçindeki elementler $\hat{i}$, $\hat{j}$ gibi
birim vektörler. Bu tür determinantın öğeleri tek sayılar değil midir?  Ama
aslında amaç $\hat{i}$'yi olduğu gibi hesaba dahil etmek değil, bu bir notasyon
sadece, böylece açılımı yaptığımızda</p>
<p>$$ = 
\left|\begin{array}{rr}
b_2 &amp; b_3 \\
c_2 &amp; c_3
\end{array}\right| 
\hat{i}
-
\left|\begin{array}{rr}
b_1 &amp; b_3 \\
c_1 &amp; c_3
\end{array}\right|
\hat{j}
+
\left|\begin{array}{rr}
b_1 &amp; b_2 \\
c_1 &amp; c_2
\end{array}\right|
\hat{k}
$$</p>
<p>$\hat{i}$, $\hat{j}$, $\hat{k}$'nin nereye gideceğini hatırlamak kolay oluyor.</p>
<p>Teoriler</p>
<p>1)</p>
<p>$|\vec{A} \times \vec{B}|$ bu vektörlerin oluşturduğu paralelogramın alanına
eşittir. Yani alan hesabı için çapraz çarpımı yaparız, bir vektör elde ederiz,
sonra bu vektörün uzunluğunu buluruz (tüm öğelerinin karesini alıp toplarız,
karekök alırız, vs). Burada artı, eksi ile uğraşmamıza gerek yok çünkü bir
vektörün büyüklüğü hep pozitiftir.</p>
<p>Yani dersin ilk kısmıyla bağlamak gerekirse, aslında $det(\vec{A},\vec{B}) =
|\vec{A} \times \vec{B}|$ demiş oluyoruz. Kontrol edelim. Çapraz çarpım şöyle</p>
<p>$$ \vec{A} \times \vec{B} =
\left|\begin{array}{rrr}
\hat{i}&amp; \hat{j}&amp; \hat{k} \\
a_1 &amp; a_2 &amp; a_3 \\
b_1 &amp; b_2 &amp; b_3 
\end{array}\right|
 $$</p>
<p>Determinant formülünü hatırlayalım</p>
<p>$$ = det(\vec{A},\vec{B}) $$</p>
<p>$$ =
\left|\begin{array}{rr}
a_1 &amp; a_2 \\
b_1 &amp; b_2 \\
\end{array}\right|
 $$</p>
<p>Bu formülde sadece $a_1,a_2,b_1,b_2$ var, o zaman çapraz çarpımı o hale
getirmek için $a_3=0,b_3=0$ kullanabiliriz, çünkü iki vektörü her zaman
alıp xy düzlemi üzerine koyabiliriz [1,2]. Açılımı yaptımız zaman
determinant sonucu ile aynı şeyi elde ettiğimizi görürüz.</p>
<p>2)</p>
<p>Sadece büyüklük değil, $\vec{A} \times \vec{B}$ değerinin yönü de çok 
ilginç. $dir(\vec{A} \times \vec{B})$ paralelogramın üzerinde olduğu 
düzleme tam dik yönü gösteriyor. Yani $\vec{A} \times \vec{B}$ 
ikisinin çıktığı noktadan, bu iki vektöre de dik olan 3. bir vektörü yaratır</p>
<p><img alt="" src="2_10.png" /></p>
<p>Peki $\vec{A} \times \vec{B}$ hesabının hangi yönde bir vektör yaratacağını
nereden bileceğiz? Sağ el kuralını kullanarak.</p>
<p><img alt="" src="2_11.png" /></p>
<p>Bu kurala göre el $\vec{A}$ yönünü gösterecek şekilde tutulur, parmaklar
bükülerek $\vec{B}$ yönüne çevirilir. Bu haldeyken başparmak kaldırılır, ve bu
başparmak $\vec{A} \times \vec{B}$'nin yönünü gösterecektir.</p>
<p>Soru</p>
<p><img alt="" src="2_12.png" /></p>
<p>Secenekler</p>
<ul>
<li>$\hat{k}$</li>
<li>$-\hat{k}$</li>
<li>$1$</li>
<li>$0$</li>
<li>Bilmiyorum</li>
</ul>
<p>Doğru cevap?</p>
<p>Cevap 1. Yani $\hat{i} \times \hat{j} = \hat{k}$</p>
<p>Kontrol edelim. </p>
<p>$$ 
\left|\begin{array}{rrr}
\hat{i}&amp; \hat{j}&amp; \hat{k} \\
1 &amp; 0 &amp; 0 \\
0 &amp; 1 &amp; 0 \\
\end{array}\right| = 
0 \hat{i} - 0 \hat{j} + 1 \hat{k}  = 
\hat{k}
 $$</p>
<p>Hakikaten de sonuç sağ el kuralını kullansak başparmağımızın göstereceği yön
olan $\hat{k}$'yi gösteriyor.</p>
<p>Şimdi hacim hesabına geri dönelim. Determinant kullanmadan nasıl hacim
hesabı yaparım? </p>
<p><img alt="" src="2_13.png" /></p>
<p>Parallelipipe'nin hacminin taban alanı çarpı yüksekliği olduğunu biliyoruz
herhalde. Alan nedir? Tabanın kenarı olan $\vec{B}$, ve $\vec{C}$'yi kullanırız,
onların çapraz çarpımını alırız, yani $\vec{B}\times \vec{C}$. Fakat çapraz
çarpımın sonucunun bir başka vektör olduğunu söylemiştik, o zaman o vektörün
sadece büyüklüğünü kullanırız, $|\vec{B}\times \vec{C}|$.</p>
<p>Peki yüksekliği nasıl hesaplarız? Yüksekliği en azından yönsel olarak, bir birim
vektör olarak bildiğimizi varsayalım, ve bu birim vektör $\vec{n}$ olsun. O
zaman $\vec{A}\cdot\vec{n}$ yüksekliği hesaplayabilirdik. Şöyle.</p>
<p><img alt="" src="2_14.png" /></p>
<p>Peki $\vec{n}$'i nasıl hesaplarız?  $\vec{B}\times \vec{C}$ yükseklik yönünde
üçüncü bir vektör üretmez mi? Bu vektör $\vec{n}$ ile aynı yönde olmaz mı? O
zaman $\vec{B}\times \vec{C}$'yi kullanırım. Ama bu çarpım birimsel değildir, o
zaman onu kendi büyüklüğü ile bölerim, ve istediğim birim vektörü elde ederim.</p>
<p>$$ \vec{n} = \frac{\vec{B}\times \vec{C}}{|\vec{B}\times \vec{C}|} $$</p>
<p>O zaman</p>
<p>$$ |\vec{B}\times \vec{C}| \vec{A}\cdot\vec{n} $$</p>
<p>$$  = |\vec{B}\times \vec{C}| \vec{A}\cdot \frac{\vec{B}\times \vec{C}}{|\vec{B}\times \vec{C}|}  $$</p>
<p>$$  = \vec{A}\cdot (\vec{B}\times \vec{C})  $$</p>
<p>İşin ilginci $det(\vec{A},\vec{B},\vec{C})$'nin üstteki formülle 
aynı sonucu vermesidir. </p>
<p>Problem 1E-1</p>
<p>d)</p>
<p>Eksenler $x,y,z$ üzerinde $x=a,y=b,z=c$ noktalarını kesen düzlemin
$Ax+By+Cz=1$ formundaki formülü. </p>
<p>Cevap</p>
<p>Düzlemin üzerindeki iki vektörü kullanarak onlara dik olan üçüncüyü bulma
tekniğini kullanalım, böylece düzleme dik olan normali de bulmuş oluruz. Düzlem
üzerindeki iki vektörü, düzlem üzerindeki üç noktayı kullanarak
bulabiliriz. Çıkış noktası olarak $x$ eksenini kullanalım, o noktanın kordinatı
$(a,0,0)$. Bu başlangıç noktasından $(0,0,c)$'a ve $(0,b,0)$ noktasına giden iki
vektör bulunabilir. Vektörler çıkartma işlemi kullanılarak bulunur</p>
<p>$$ \vec{A} = (a,0,0) - (0,0,c) = <a,0,-c>$$</p>
<p>$$ \vec{B} = (a,0,0) - (0,b,0) = <a,-b,0>$$</p>
<p>Çapraz çarpım</p>
<p>$$ \vec{A} \times \vec{B} =
\left|\begin{array}{rrr}
\hat{i}&amp; \hat{j}&amp; \hat{k} \\
a &amp; 0 &amp; -c \\
a &amp; -b &amp; 0 
\end{array}\right|
 $$</p>
<p>$$ = 
\left|\begin{array}{rr}
0 &amp; -c \\
-b &amp; 0
\end{array}\right| 
\hat{i}
-
\left|\begin{array}{rr}
a &amp; -c \\
a &amp; 0
\end{array}\right|
\hat{j}
+
\left|\begin{array}{rr}
a &amp; 0 \\
a &amp; -b
\end{array}\right|
\hat{k}
$$</p>
<p>$$ = -cb\hat{i} + -ca\hat{j} -ab \hat{k} $$</p>
<p>O zaman düzlem </p>
<p>$$ -cbX + -caY -abZ = d $$</p>
<p>$d$'yi hesaplamak için bilinen bir noktayı bu formüle sokarız, mesela
$(a,0,0)$, </p>
<p>$$ -cba  = d $$</p>
<p>O zaman düzlem</p>
<p>$$ -cbX + -caY -abZ = -cba $$</p>
<p>ya da</p>
<p>$$ cbX + caY + abZ = cba $$</p>
<p>Problem eşitliğin sağ tarafında 1 olsun diyor, iki tarafı $cba$'ya bölersek</p>
<p>$$ \frac{1}{a}X + \frac{1}{b}Y + \frac{1}{c}Z = 1 $$</p>
<p>Problem 1E-1</p>
<p>e)</p>
<p>$P=(1,0,1)$ ve $Q=(0,1,1)$ noktalarından geçen $\hat{i}-\hat{j}+2\hat{k}$ vektörüne 
paralel olan düzlem. </p>
<p>Cevap</p>
<p>Bir düzlemin normali, o düzleme paralel olan diğer vektörlere diktir. Bunu nasıl
kullanabiliriz? Daha önce düzlem üzerindeki iki vektöre dik olan üçüncü vektörü
bulduk. Burada düzleme paralel olan bir ikinci vektör var, fakat bu vektörü de
aynı şekilde kullanabiliriz. Sonuç $x+y =1$ çıkacak.</p>
<p>Kaynaklar</p>
<p>[1] Anton, Rorres, <em>Elementary Linear Algebra with Applications, 9th Edition</em></p>
<p>[2] Michael Corral, <em>Vector Calculus, sf. 21</em></p>