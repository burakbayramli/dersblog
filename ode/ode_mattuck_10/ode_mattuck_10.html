<h1>Ders 10</h1>
<!DOCTYPE html>
<html>
  <head>
    <title>Ders 10
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Bu dersin konusu salınımlar (oscillations), ki bu kavram günlük hayatta
sürekli karşılaşılan ve önemli bir kavramdır. Bizim önceden gördüğümüz
salınımlar karakteristik denklem $r^2 + br + k = 0$'in kompleks kökleri ile
alakalıydı. Kompleks kökler </p>
<p>$$ r = a \pm bi $$</p>
<p>formundadırlar. </p>
<p>[önceki derste $a$ ve $b$ reel kısımları kullanmak yerine niye $a$ ve $-b$
kullanmanın gereksiz olduğu hakkındaki bölüm atlandı].</p>
<p>Şu resme dönelim. </p>
<p><img alt="" src="10_1.png" /></p>
<p>Formüller</p>
<p>$$ mx" + cx' + kx = 0 $$</p>
<p>$$ x" + \frac{c}{m}x' + \frac{k}{m}x = 0 $$</p>
<p>En alttaki standart form. Bu formülü değişik bir şekilde yazalım - hem
eklektik [farklı şeylerin birleşimi], hem değişiklik olsun diye, böylece
$x$ bazlı kullanıma fazla bağlı olmayız, her türlü kullanımla iş
yapabiliriz. Şöyle bir form kullanalım:</p>
<p>$$ y" + 2p y' + \omega_0^2y = 0 $$</p>
<p>Niye 2 ve niye $\omega_0$'in karesini kullandığımızı ileride anlayacağız
(bu şekilde kullanım bazı ilgili formüllerin daha temiz olmasını sağlıyor).</p>
<p>Biz bu derste salınımlarla ilgilendiğimiz için üstteki formülün kompleks
kökleri olduğu koşullarla ilgileniyoruz, eğer kökler reel olsaydı o zaman
sistem aşırı sönümlü (overdamped) olurdu, bu durumla ilgilenmiyoruz. Genel
olarak ta sönümsüz durum daha çok ilgi çeken bir durumdur.</p>
<p>Karakteristik denklem nedir?</p>
<p>$$ r^2 + 2pr + \omega_0^2 $$</p>
<p>$p$ bir sabit, çoğunlukla denklemde o pozisyondaki bir $p$ değişkenini
$p(t)$ şeklinde kullanıyordum, ama burada $p$ sabit. </p>
<p>Denklemin kökleri nedir? Şimdi $p$'nin önüne bir 2 koymanın faydalarını
görüyoruz herhalde, karesel çözüm denklemi:</p>
<p>$$ \frac{-b \pm \sqrt{b^2-4ac}}{2a} $$</p>
<p>Birinci kısım, $a=1$ olduğuna göre $-b / 2$, o zaman $-2p / 2 = -p$. 2 
sayesinde temiz bir sonuç oldu. $\sqrt{b^2-4ac} / 2$ için bölümün üstü 
$\sqrt{4p^2 - 4\omega_0^2}$, karekök içindeki 4'ler dışarı 2 olarak 
çıkabilirler, çıkınca da bölen 2 ile iptal olabilirler. Geriye $\sqrt{p^2 -
  \omega_0^2}$ kalır. Sonucun 
tamamı</p>
<p>$$ -p \pm \sqrt{p^2 - \omega_0^2} $$</p>
<p>Yani bir karesel denklemde matematikçiler ikinci terime ne zaman bir 2
yerleştirirlerse, bunu yapmalarının sebebi karesel çözüm formülünü
kullanmak istemeleri ve ekstra 2 sayılarının formülü karıştırmasını
engellemek istemeleridir.  </p>
<p>Eğer $p=0$, yani $c/m = 0$, yani ortada engelleyici yok. Bu sönümsüz
(undamped) durum. O zaman o terim yokolunca geri kalan denklem</p>
<p>$$ y" + \omega_0^2y = 0 $$</p>
<p>Bu basit harmonik hareket (simple harmonic motion) denklemidir, ki
öğrenciler bu denklemi zaten üstteki gibi görmeye alışıktır. Niye? Çünkü o
zaman $\omega_0$ terimi salınımın dairesel frekansını temsil eden
terimdir. O formdaki bir denkleme bakarak anında frekansın ne olduğunu
çıkartabilmiş oluruz. </p>
<p>Genel çözümler o zaman $r=\pm i \omega_0$ şeklinde olurlar, kompleks
açılımı kullanırsak </p>
<p>$$ y = c_1 \cos(\omega_0 t) + c_2 i\sin (\omega_0 t) $$</p>
<p>ya da</p>
<p>$$ y = A \cos(\omega_0 t - \phi) $$</p>
<p>Tüm bunlar $k/n$ yerine niye $\omega_0$'in karesini kullandığımızı
ispatlamıştır herhalde. Şimdi sorumuz sönümlü koşulun neye benzeyeceği. Bu
durum probleme biraz daha yakından bakmayı ve daha fazla düşünmeyi
gerektiriyor.</p>
<p>Sönümlü koşulu düşünelim. Bu sistemde ne zaman salınım elde ederim?
$\sqrt{p^2 - \omega_0^2}$'in içi negatif olduğu zaman, yani $p^2 -
\omega_0^2 &lt; 0$. Ayrica $p$ ve $\omega_0$'in pozitif olması mecbur olduğuna
göre (çünkü öyle tanımladık) $p &lt; \omega_0$ olmalıdır.</p>
<p>Bu koşulu konuşma ile belirtmek gerekirse, "sönüm terimi dairesel
frekanstan küçük olduğu zaman". Tabii sönümün yarısı demek istiyoruz
aslında çünkü $p$'yi 2 ile çarptık, bir de orijinal formülde $m$ ile bölüm
var, bunu da hesaba katmalı. Yani, belki sönüm yerine $p$ demek daha
doğru olur.</p>
<p><img alt="" src="10_2.png" /></p>
<p>Önceki dersten hatırlarsak, çözümün grafiği üsttekine benzer. Özel
(particular) çözüm kırmızı çizgidir, y eksenini kestiği nokta başlangıç
şartı tarafından tanımlanır, altında kaldığı $e^{-pt}$ eğrisi onun bir nevi
yüksekliğidir (amplitude). </p>
<p>Bu noktada sorulabilecek ilk ilginç sorulardan biri, çözümün t eksenini
kestiği her noktanın arasındaki boşluk nedir? </p>
<p><img alt="" src="10_3.png" /></p>
<p>Bu mesafe, yani periyotun büyüklüğünü $\pi / \omega_1$ olarak belirtelim,
$\pi$ çünkü hemen yanındaki parçayı da dahil etseydik o nokta bir salınımın
tamamlandığı noktadır, orada $2\pi$ kullanılacaktı. Genel bağlamda bu
fonksiyon aslında yarı-periyodik diye nitelenen fonksiyonlardan, tam
periyodik değil çünkü fonksiyonun yüksekliği sürekli azalıyor ama periyodik
"olmaya uğraşıyor", en azından bir şeyi periyodik olarak yapıyor, t
eksenini periyodik olarak kesiyor. $\omega_1$ frekans, ama ona aslında
"yarı (pseudo) frekans" demek lazım, aynen fonksiyonun "yarı-periyodik"
olması gibi.</p>
<p>Sezgisel olarak düşünelim: Eğer sönüm $c$ artarsa, yarı-frekans
$\omega_1$'e ne olur? Düşer. Şimdi formülsel olarak düşünelim. $\omega_1$
nedir? Ana denklemin çözümüne bakalım</p>
<p>$$ r = -p \pm \sqrt{-(\omega_0^2 - p^2)} = -p \pm \sqrt{-\omega_1^2}$$</p>
<p>$(\omega_0^2-p^2)$ parentezi dışına bir eksi işareti koydum, çünkü o terimin
negatif bir sayı olduğunu vurgulamak istedim, $\omega_0^2-p^2$ ifadesinin
karesi elimizdeki yeni frekans olacak. </p>
<p>Burada yeni frekans $\omega_1$ olacaktır, çözümü yazalım, ve $\omega_1$'in
karesinin karekökü yine kendisidir, ama önündeki eksinin karekök dışına
çıkarken bir $i$ ortaya çıkartacağını hesaba alarak</p>
<p>$$ e^{-pt}(c_1 \cos \omega_1 t + c_2 \sin \omega_1 t) $$</p>
<p>ya da </p>
<p>$$
 e^{-pt} A \cos (\omega_1 t - \phi) 
\qquad (1)
$$</p>
<p>ve böylece $\omega_1$'in yarı-frekans olduğunu görüyoruz. Niye? Çözümün t
eksenini kestiği ilk yeri $t_1$ olarak düşünelim. O zaman $t_2$ nedir? 
$t_2 = t_1 + 2\pi / w_1$. Değil mi? t eksenini kesmek demek $\cos (\omega_1 t -
\phi)$ ibaresinin sıfır olması, bir $\cos$ teriminin sıfır olması ise
$\pi/2$'nin katlarında olduğumuzu gösterir.  </p>
<p>$$ \omega_1 t - \phi = \pi / 2 $$</p>
<p>Bir dahaki kesişme</p>
<p>$$ \omega_2 (t_1 + \frac{2\pi}{\omega_1}) - \phi = \pi / 2 + 2\pi$$</p>
<p>Şimdi formül (1)'de neyin neye bağlı olduğunu görmek
istiyorum. Elimizdekiler şunlar: $p$, $\phi$, $A$, $\omega_1$.</p>
<p>$p$: sadece ODE'ye bağlı ($c/2m$)</p>
<p>$\phi$: Başlangıç koşullarına bağlı</p>
<p>$A$: Başlangıç koşullarına bağlı</p>
<p>$\omega_1$: sadece ODE'ye bağlı. $\omega_1$'i içeren formül neydi?
$\omega_0^2 - p^2  = \omega_1^2$. Bu Pitagor'un Teoremi ile alakalı, şekil altta.
$\omega_1$ sönüm, o zaman yaya, yani yay sabitine bağlı. </p>
<p><img alt="" src="10_4.png" /></p>