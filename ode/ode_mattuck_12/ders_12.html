<!DOCTYPE html>
<html>
  <head>
    <title>Ders 12
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>Ders 12
</h1>

<p>Bu derste homojen olmayan (inhomogeneous) denklemlere ciddi bir giriş yapacağız.</p>
<p>$$ y" + p(x)y' + q(x)y = f(x) $$</p>
<p>Şimdiye kadar eşitliğin sağ tarafı sıfır olmuştu, artık orada bir fonksiyon
var. Not: Çoğu uygulamada $x$ yerine $t$ sembolü vardır, zaman (time) için.</p>
<p>$f(x)$ için pek çok isim kullanılır. Giriş sinyali (input signal), sürücü terimi
(driving term), güç terimi (forcing term), vs. Bunlardan hangisinin kullanıldığı
hangi derste olduğunuza göre değişebilir, farklı mühendislik, bilim dalları
farklı terimleri kullanabilirler, ama tüm bu terimler aynı şeyi kastediyorlar.</p>
<p>Çözüm $y(x)$ ise cevap (response) olarak nitelenir, çıktı (output) kelimesi de
kullanılır.</p>
<p>Şimdiye kadar homojen koşulu incelememizin sebebi üstteki ODE'nin homojen
denklemin çözümü bilinmeden çözülemeyeceği.. Yani $y" + p(x)y' + q(x)y = 0$
denklemi çözüm için önemli. Sıfıra eşit olan denkleme de farklı isimler
veriliyor: Alakalı homojen ODE, indirgenmiş (reduced) denklem gibi.</p>
<p>Yani homojen denklemin çözümü $y = c_1y_1 + c_2y_2$ homojen olmayan denklem için
gerekli, o sebeple ayrı bir şekilde bir sembolü de var. Bazen $y_c$, bazen
$y_h$. Hiç alt sembol (subscript) koymayanlar da var, bunlar işi oldukça
karıştırıyorlar tabii. $y_c$'ye verilen isim nedir? Bir ismi yok, çoğu kitap ona
"alakalı homojen denklemin çözümü" gibi uzun bir etiket veriyor. Bu dersin
kitabı ona "tamamlayıcı çözüm (complimentary solution)" ismi vermiş.</p>
<p>Klasik Örnekler</p>
<p>Ornek 1</p>
<p>$$ mx" + bx' + kx = f(t) $$</p>
<p>Bu daha önceden hatırlayacağımız yay / kütle / engelleyici sistemi. Fakat bu
sistemde daha önce sağ taraf sıfırdı. Şimdi sıfır yerine olan $f(t)$ fiziksel
sistemde neyi temsil ediyor?</p>
<p>Resmi hatırlayalım</p>
<p><img alt="" src="12_1.png" /></p>
<p>Ortada duran kütle ileri geri gidebiliyordu, eğer denklemde $f(t)$ varsa, biri o
kütle üzerinde ek olarak direk bir güç uygulamış olur, mesela kütlenin bir metal
olduğunu farzedelim, ve uzaktan birinin bir mıknatıs tutarak yay, engelleyici
"haricinde" değişik bir yönden de bir güç uyguladığını hayal edelim.</p>
<p>$f(t)=0$ olduğu zaman (yani denklemde olmadığı zaman), sistem
pasiftir. Dışarıdan hiçbir güç uygulanmamaktadır. Başlangıç şartları olarak bazı
şeyler yapabiliriz tabii, mesela kütleyi bir tarafa doğru çekip, bırakmak
gibi. Ama ondan sonra sistemde herşey kendiliğinden olacak, sistem salınıma
girecek, ya da girmeyecek, vs. Eğer $f(t)$ varsa, bu sisteme güç uygulanmış
sistem (forced system) denmesi bu yüzden.</p>
<p>Örnek 2</p>
<p>Diferansiyel bir modeli mükemmel bir şekilde takip eden bir diğer sistem, basit
bir elekrik devresidir.</p>
<p><img alt="" src="12_2.png" /></p>
<p>$L$ bobinin yarattığı oluşturucu (inductance) terimidir. Bu devreyi temsil etmek
için iki diferansiyel denklem kullanılır, ama bu denklemlerden biri ötekinden
türetilebilir, ikisi de Kirchoff'un voltaj kanununa bağlıdır. Bu kanun der ki
"devrenin tüm noktalarında alınan voltaj farklılıkları / düşüklüklüklerini
toplarsak, sonuç sıfır olmalıdır".</p>
<p>$q$ kapasitans üzerindeki akım (charge), $i$ devredeki akımdır.</p>
<p>Denklem şöyle</p>
<p>$$ Li' + Ri + \frac{q}{C} = \varepsilon(t) $$</p>
<p>Sağdaki $\varepsilon$ belki bir pil, bir jeneratör üzerinden devreye eklenen
enerji. Bu enerji sinüssel bir dalga şeklinde olabilir, ki o zaman alternatif
akımdan (AC/DC) bahsediyor olurduk, ya da sabit olabilir, o zaman düz akımdan
(DC) bahsediyor olurduk.</p>
<p>Formül hala nihai formunda değil, oraya gelmek için bir şey daha bilmemiz
gerekiyor, $q' = i$, yani akımın kapasitörü terk ediş hızı devrenin akıma
eşittir, akım bu yüzden hareket eder. Tabii aslında hareket eden bir şey yok,
her elektron yanındakini ittirir, ama aslında yerlerini terk etmezler, her neyse
[hoca ben de bu işi tam anlamıyorum diyor], bu noktada iki şey yapabiliriz. Ya
tüm denklemi entegre ederiz ve her şeyi $q$ bazında temsil ederiz, ya da
denklemin türevini alırız ve her şeyi $i$ bazında temsil ederiz. Bir türev
yöntemini takip edeceğiz:</p>
<p>$$ Li" + Ri' + \frac{i}{C} = \varepsilon(t)'$$</p>
<p>Eğer sağ tarafta düz akım olsaydı türev sonrası $\varepsilon(t)'$ sıfır
olacaktı. Böylece elimize homojen bir denklem geçmiş olurdu.</p>
<p>Eğer düz akım bile koymamış olsaydık, yani devreye dışarıdan ek yapmasaydık,
belki başlangıç şartı olarak kapasitör içinde bir doluluk olabilirdi, ve bu akım
yavaşça devre üzerinden, az sönümlü durumda mesela ileri geriye bir
salınımla akacak ve bitecekti. Ama genellikle uygulamalarda olan dışarıdan
enerji verilmesi ve akımın ittirilmesi / sürülmesi / idare edilmesi, ve buna
göre akımın ne olacağının hesaplanması.</p>
<p>Elimizdeki iki problemler işte bunlar. Ya pasif devre, ya da dışarıdan verilen
enerji.</p>
<p>Şimdi homojen bir denklemi çözmek için gereken kilit teoremi görelim. </p>
<p>Teori</p>
<p>$$ Ly = f(x) $$</p>
<p>Üstteki bir ODE ve $L$ bir lineer operatör. O zaman çözüm şu formdadır:</p>
<p>$$ y_p + y_c $$</p>
<p>yani</p>
<p>$$ y = y_p + c_1y_1 + c_2y_2 $$</p>
<p>$y_p$ özel (particular) çözüm. Bu kelime bu dersin en kötü seçilmiş / kafa
karıştırıcı kelimelerinden biri. Özel çözüm derken sanki özgün (unique)
çağrışımı yapılıyor ama aslında kastedilen herhangi bir çözüm.</p>
<p>Teoriye dönelim, eğer $L$'in lineer operatör oluşunu kullanırsak teorinin ispatı
çok kolay. İki ifadeyi ispatlamamız gerekiyor.</p>
<p>1) Tüm $y = y_p + c_1y_1 + c_2y_2$ ifadeleri çözümdür. Bu ifadeyi nasıl
ispatlarız? Ana denkleme koyarak. </p>
<p>$$ L(y_p + c_1y_1 + c_2y_2) $$</p>
<p>Üstteki lineer operatör olduğuna göre</p>
<p>$$ = L(y_p) + L(c_1y_1 + c_2y_2) $$</p>
<p>Biliyoruz ki</p>
<p>$$ = \underbrace{L(y_p)}_{f(x)} + \underbrace{L(c_1y_1 + c_2y_2)}_{0} $$</p>
<p>$$ =f(x) $$</p>
<p>Demek ki tüm $y_p + c_1y_1 + c_2y_2$'ler bir çözümdür. </p>
<p>Bu hikayenin bir yarısı tabii. Hikayenin ikinci yarısı bu çözümlerin "yegane"
çözümler olduğunu göstermek. Şimdi ortaya $u(x)$ diye bir ufaklık çıkartacağız,
bu arkadaş çözüm olduğunu zannedecek. Ve bizde ispatta göstermeliyiz ki bu
kendini farklı zanneden $u(x)$ bile $y_p + c_1y_1 + c_2y_2$ ifadesinden başka
bir şey olamaz.</p>
<p>Bunu nasıl yapacağız? Çok kolay. Eğer bir çözüm ise </p>
<p>$$ L(u) = f(x) $$</p>
<p>olmalıdır. Peki şu bizim "özel çözümü" kullanalım, $L(y_p)$ nedir? Aynısı</p>
<p>$$ L(y_p) = f(x) $$</p>
<p>Son iki denklemi birbirinden çıkartırsak</p>
<p>$$ L(u) - L(y_p) = 0 $$</p>
<p>$$ L(u - y_p) = 0$$</p>
<p>O zaman üstteki son ifade homojen denklemin bir çözümüdür. O zaman şu doğru
olmalı</p>
<p>$$ u-y_p =  \tilde{c_1}y_1 + \tilde{c_2}y_2 $$</p>
<p>Diğer yandan önceden bildiğimiz gibi</p>
<p>$$ y = y_p + c_1y_1 + c_2y_2 $$</p>
<p>$$ y -  y_p = c_1y_1 + c_2y_2 $$</p>
<p>Ya da </p>
<p>$$ u = y_p + \tilde{c_1}y_1 + \tilde{c_2}y_2 $$</p>
<p>$$ y = y_p + c_1y_1 + c_2y_2 $$</p>
<p>Son iki ifade birbirinin aynısı, o zaman $u$ farklı bir çözüm olamaz. </p>
<p>Eğer katsayılar sabit ise, işin yarısını halletmişiz demek ki. Tamamlayıcı
denklemi biliyorsak, ki onu nasıl bulacağımızı biliyoruz artık, üstel, kompleks
üstel, $\sin, \cos$ fonksiyonlar kullanarak, vs. Geriye ne kalıyor?  Sadece özel
bir çözüm bulmak kalıyor. Yani hangisi olursa olsun, eşitliğin sağ tarafına uyan
"bir" çözüm bulduğumuz anda, işimiz bitiyor.</p>
<p>İş bitiyor dedik ama, önümüzdeki iki haftayı bu özel çözümü bulmakla
geçireceğiz. Fourier Serilerini kullanan bir genel metot göreceğiz, çünkü bu
serileri işlemek için iyi bir bahane bu, fakat şunu da eklememiz lazım. Birkaç
standart fonksiyon için operatörler kullanaran genel bir yöntem var, tüm diğer
"standart olmayan" durumlar için seriler kullanılıyor, ya da yaklaşıksallama
(approximation) kullanılıyor. Eğer bunları hiçbiri işlemezse, en kötü durumda
bilgisayara hesaplattırırız, ve sayısal cevabı özel çözüm olarak kullanırız.</p>
<p>Şimdi bu yaptıklarımızı 1. seviye denklemlerle irtibatlandırmak
istiyorum. Ders 8'den hatırlayalım:</p>
<p>$$ y' + ky = q(t) $$</p>
<p>Çözüm için entegre edici faktörü bulmuştuk, çarpmıştık, vs. Çözüm şöyleydi</p>
<p>$$ y = e^{-kt} \int q(t)e^{kt} \mathrm{d} t + ce^{-kt} $$</p>
<p>Üstteki formül 2. seviye denklemi çözmek için gösterdiğimiz paradigmaya nasıl
bağlantılı? Üstteki denklemde artının sağındaki terim tamamlayıcı denklemin
çözümü gibi durmuyor mu?</p>
<p>$$ y = e^{-kt} \int q(t)e^{kt} \mathrm{d} t + \underbrace{ce^{-kt}}_{y_c} $$</p>
<p>Bu mantıklı çünkü $ce^{-kt}$ alttaki homojen denklemin çözümü değil mi? </p>
<p>$$ y' + ky = 0$$</p>
<p>Bunu hemen ilk bakışta görüyoruz (dersin bu seviyesinde artık bunu anında
söyleyebilmemiz lazım).</p>
<p>O zaman üstteki çözümde $y_c$'den geri kalanlar da özel çözüm olurlar, </p>
<p>$$
y = \underbrace{e^{-kt} \int q(t)e^{kt} \mathrm{d} t}_{y_p} +
\underbrace{ce^{-kt}}_{y_c}
$$</p>
<p>İtiraz edenler olabilir, ama bu $y_p$ içinde tanımsız bir entegral var, ayrıca
hiç sabit yok, vs. Eğer entegralin tanımsızlığı bizi rahatsız ediyorsa, onu
tanımlı hale getirmenin numarasını görmüştük, alt sınır için bir sıfır koyarız,
üste $t$ koyarız, vs. Sabit konusuna gelince, entegre edince ortaya bir sabit
çıkmayacak mı?</p>
<p>Devam edelim. Üstteki çözüm hakkında bir yorum daha yapmıştık, hatırlarsak,
$k&gt;0$ ve $k&lt;0$ şartları öyle farklı iki sonuca yol açıyor, öyle farklı fiziksel
anlamlara sebep oluyor ki, aslında üstteki aynı forma bağlı olmalarına rağmen,
bu şartların tamamen farklı denklemler olarak görülmeleri gerektiğinden
bahsetmiştik.</p>
<p>$k&gt;0$, üstteki çözümü $y_c$'nin geçici (transient) $y_p$'nin sabit konuma
(steady-state) dönüştüğü bir durum ortaya çıkıyordu. Bu durumda başlangıç
şartlarının tanımladığı $c$'nin ne olduğu önemli olmuyordu, çünkü $c$'yi içeren
kısım ne olursa olsun sıfıra gidiyordu.</p>
<p>$k&lt;0$ olunca işler değişiyor tabii, o zaman üst paragraftaki analiz ise
yaramıyor. </p>
<p>Şimdi yapmak istediğim üstteki anlatımın 2. ve daha üst seviye denklemlerdeki
karşılığını bulmak. 2. seviyeyi anlamak yeterli aslında, onu anlarsak, daha üst
seviye denklemlerde yapılacaklar tıpatıp aynı. 2. derece denklemi yazalım:</p>
<p>$$ y" + Ay' + By = f(t) $$</p>
<p>Sormak istediğim soru şu. Hangi şartlarda 1. derece durumunda gördüğüm türden
bir sabit konum kısmı, geçici kısım ayrımını 2. derece denklem için de
yapabilirim?</p>
<p>Çözüm neye benziyor? </p>
<p>$$ y = y_p + c_1y_1 + c_2y_2 $$</p>
<p>Bu denklemde başlangıç şartları $c_1y_1 + c_2y_2 $ bölümünde olduğuna göre,
"hangi şartlarda olursa olsun" diyeceğimiz kısım ve $t \to \infty$ sırasında
yokolup gidip gitmeyeceğini anlamaya çalışacağımız kısım o'dur.</p>
<p>Şimdi yokolma mantığının mekaniğine gelelim. 1. derece durumda o mekaniği görmek
kolaydı, çünkü $e^{-kt}$ ibaresinde $k$'nin etkisinin hemen
görebiliyorduk. 2. derece durumunda bu biraz daha zor, ama çözümü elde edince ne
kadar güzel bir sonuç olduğunu göreceğiz.</p>
<p>Yani soru $t \to \infty$ iken ne zaman $c_1y_1 + c_2y_2 \to 0$? Çünkü eğer bu
olursa o zaman ODE'ye stabil denebilir. O cevabı bulursak o zaman</p>
<p>$$ y = y_p + \underbrace{c_1y_1 + c_2y_2}_{geçici} $$</p>
<p>olacak ve (önümüzdeki iki hafta içinde bulmak için ter dökeceğimiz) çözüm $y_p$
aradığımız stabil çözüm olacak.</p>
<p>ODE'lerin stabil çözümünü bilmek çok önemli, çünkü o zaman ODE hakkında kabaca
bir fikir sahibi olabiliyorsunuz, uzun vadede nasıl davranacağını anlıyorsunuz.</p>
<p>Bu analizi kalem kalem, her şart için irdeleyerek (case by case basis)
inceleyelim.</p>
<p>\begin{array}{l|l|l}
\hline
Karakteristik denklemin kökleri &amp;  Çözümler &amp; Stabilite şartı  \\ 
\hline
$r_1 \ne r_2$ &amp;  $c_1e^{r_1t} + c_2e^{r_2t}$ &amp; $r_1 &lt; 0$ ve $r_2 &lt; 0$ \\ 
\hline
$r_1 = r_2$ &amp;  $(c_1 + c_2t)e^{r_1t}$ &amp; $r_1 &lt; 0$  \\ 
\hline
$r = a \pm bi$ &amp;  $e^{at}(c_1\cos(bt) + c_2\sin(bt))$ &amp; $a &lt; 0$  \\
\hline
\end{array}</p>
<p>Yani tablonun sağındaki şartlar bir ODE için geçerliyse, o ODE stabil
demektir. Terminolojide bunu söylemenin kısa yolu "eğer tüm karakteristik
köklerin reel bölümü negatif ise" sözüdür.</p>
          <br/><a href="../index.html">Yukarı</a>
        </section>          
      </div>
    </body>
</html>
