<!DOCTYPE html>
<html>
  <head>
    <title>Materyel Mekaniği - 2
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
       src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <script async="async" data-cfasync="false" src="//pl22489825.profitablegatecpm.com/d84f574876e65b2d8f0c7bae784c22b3/invoke.js"></script>

<p><link rel="stylesheet" type="text/css" media="screen" href="https://burakbayramli.github.io/css/style.css">
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>        <br />
        </header>
      </div>
      <div id="main_content_wrap" class="outer">      <br />
        <section id="main_content" class="inner">
        <h1>Materyel Mekaniği - 2
</h1></p>
<p>Kirişin Yatay Kesme Stresi</p>
<p>Yatay kesme stresinin mevcut olduğunun belki de en iyi ispatı alttaki şekli
göstermek. İki tane tıpatıp aynı kirişi üst üste koysak ve üstten bir $P$ yükü
uygulasak, eğer kirişler arası sürtünme çok az ise kirişler birbirinden ayrı
şekilde büküleceklerdi, (b) şeklinde görüldüğü gibi.</p>
<p><img alt="" src="phy_020_strs_02_02.jpg" /></p>
<p>Şimdi hayal edelim ki kirişler birbirine tutkal ile yapıştırıldı, bu şekilde iki
parça tek bir parça haline geldi. Bu birleşik kiriş yüklendiğinde o yapıştırılan
yatay yüzeyde stresler oluşmalıdır ki yapıştırılmış yüzeyin üst (b) şekildeki
gibi kayması engellensin. Bu kesme stresleri sayesinde tek birleşik kiriş ayrı
ayrı iki kirişten daha katıdır / serttir (stiff). Aynı kavram genel olarak
moleküler yapışma ile tek parça nesnelere de uygulayanabilirdi. Bir vidaya dikey
yönde uygulanan yük kesme yönünde stres yaratır, ki bu stresler moleküler
bağlantılar üzerinden ortaya çıkar.</p>
<p>Türetmeye gelelim [2, sf. 388]. Birörnek bükülmeye maruz olan bir kirişi
düşünelim, yine üstteki (a) resmini referans alıyoruz, bu kirişte $\mathrm{d} x$
genişliğindeki ufak bir parçaya odaklanalım, bu ufak parçanın sol kısmına etki
eden kesme kuvveti ve bükülme momenti $V$ ve $M$. Eksende sağa gittikçe bu
değerler değişik olabileceği için parçanın sağında $V + \mathrm{d} V$ ve $M + \mathrm{d} M$
olacaktır.</p>
<p><img alt="" src="phy_020_strs_02_01.jpg" /></p>
<p>$\sigma_1$ ve $\sigma_2$ formüllerini yazalim, bükülme normal stres (flexure)
formülünden $\sigma = My / I$ olduğunu biliyoruz,</p>
<p>$$
\sigma_1 = -\frac{My}{I}, \quad
\sigma_2 = \frac{(M + \mathrm{d} M)y}{I}
$$</p>
<p>Üstteki (b) resminde daha da ufak bir bölgeye odaklanalım, alttaki (c)
resminde daha net gösteriliyor,</p>
<p><img alt="" src="phy_020_strs_02_03.jpg" /></p>
<p>Bu parçanın en üst kısmı kirişin en üstü, orada yatay kesme stresi yok.
Parçanın alt kısmındaki strese $\tau$ diyelim. (c) figürünün sol taraftan
bakılan hali (d) resminde. Kuvvetleri düşünürsek, $F_1,F_2,F_3$ diyelim alttaki
gibi olur.</p>
<p><img alt="" src="phy_020_strs_02_04.jpg" /></p>
<p>Denge açısından</p>
<p>$$
F_3 = F_2 - F_1
$$</p>
<p>olmalıdır.</p>
<p>Bu kuvvetleri yerine koyalım o zaman, mesela $\sigma_1$'den hareketle,</p>
<p>$$
\sigma_1 \mathrm{d} A = \frac{My}{I} \mathrm{d} A
$$</p>
<p>Tüm $F_1$ kuvveti için tanımladığımız alan üzerinden entegral alalım,</p>
<p>$$
F_1 = \int \sigma_1 \mathrm{d} A = \int \frac{My}{I} \mathrm{d} A
$$</p>
<p>$F_2,F_3$ için benzer şekilde,</p>
<p>$$
F_2 = \int \sigma_2 \mathrm{d} A = \int \frac{(M + \mathrm{d} M)y}{I} \mathrm{d} A
$$</p>
<p>$$
F_3 = \int \frac{(M + \mathrm{d} M)y}{I} \mathrm{d} A -  \int \frac{My}{I} \mathrm{d} A =
\int \frac{(\mathrm{d} M)y}{I} \mathrm{d} A
$$</p>
<p>$$
F_3 = \frac{\mathrm{d} M}{I} \int y \mathrm{d} A
$$</p>
<p>$F_3$'e farklı bir açıdan yaklaşalım, eğer $b$ boyunca kesme stresi $\tau$
değişmiyor ise, o zaman $F_3$'ü alttaki gibi de belirtebilirdik,</p>
<p>$$
F_3 = \tau b \mathrm{d} x
$$</p>
<p><img alt="" src="phy_020_strs_02_05.jpg" /></p>
<p>Kuvvet eşittir stres çarpı alandır, $b \mathrm{d} x$ ile belirtilen alan üstteki
resimde görülüyor, kirişin altındaki eni $b$ boyu $\mathrm{d} x$ olan bölgeden
bahsediyoruz. Burada $\tau$ sabit ise üstteki çarpım yapılabilir, tabii ki
$\tau$ büyüklüğü $y$'ye bağlı olduğu için aşağı, yukarı değişimde $\tau$
değişirdi.</p>
<p>Devam edelim, son iki formülü birleştirince</p>
<p>$$
\frac{\mathrm{d} M}{I} \int y \mathrm{d} A = \tau b \mathrm{d} x
$$</p>
<p>Tekrar düzenleyince</p>
<p>$$
\tau = \frac{\mathrm{d} M}{\mathrm{d} x} \left( \frac{1}{Ib}  \right) \int y \mathrm{d} A
$$</p>
<p>$\mathrm{d} M / \mathrm{d} x$ büyüklüğü kesme kuvveti $V$'ye eşittir. </p>
<p>$$
\tau =  \frac{V}{Ib} \int y \mathrm{d} A
$$</p>
<p>$\int y \mathrm{d} A$ entegrali $Q$ ile gösterilir, alansal bir momenttir, yine kiriş
yan yüzey şekli ile alakalı, standart şekiller için bilinen formüller vardır, o
zaman nihai formül</p>
<p>$$
\tau =  \frac{VQ}{Ib}
$$</p>
<p>Kirişin Yatay Kesme Stresi - Alternatif Anlatım</p>
<p>Kesme stresi $\tau$'yu bulmak için yine kirişin ufak bir kısmına odaklanalım,</p>
<p><img alt="" src="phy_020_strs_02_09.jpg" /></p>
<p>Tüm etki eden kuvvetlerin toplamı sıfır olmak zorundadır [3],</p>
<p>$$
-P + (P + \mathrm{d} P) + \tau b \mathrm{d} x = 0
$$</p>
<p>ki $b$ kesme stresinin uygulandığı noktadaki kiriş derinliğidir. </p>
<p>$$
-\mathrm{d} P/\mathrm{d} x = \tau b
\qquad (1)
$$</p>
<p><img alt="" src="phy_020_strs_02_10.jpg" /></p>
<p>$P$'yi bulmak için $A$ bölgesindeki stresleri entegre ediyoruz,</p>
<p>$$
\int_A \mathrm{d} P = \int_A \sigma_b \mathrm{d} A
$$</p>
<p>Fakat daha önce bulduk ki $\sigma_b = -My / I$, yerine koyunca,</p>
<p>$$
P = \int_A - \frac{My}{I} \mathrm{d} A
$$</p>
<p>$M$ ve $I$ sabittir, entegral dışına çıkartılabilir,</p>
<p>$$
P = - \frac{M}{I} \int_A y \mathrm{d} A = - \frac{MQ}{I}
$$</p>
<p>ki görülen entegral bir alanın kütle merkezini bulmak için kullanılan standart
bir entegraldir, $Q = \int_A y \mathrm{d} A$. Devam edelim üstte bulunan $P$'yi (1)'e
sokunca,</p>
<p>$$
- \frac{\mathrm{d}}{\mathrm{d} x} \left( - \frac{MQ}{I} \right) = \tau b
$$</p>
<p>$$
\frac{Q}{I} \frac{\mathrm{d} M}{\mathrm{d} x} = \tau b
$$</p>
<p>Şimdi hatırlarsak $\mathrm{d} M/\mathrm{d} x$ türevi yatay kesme / teğetsel yükü $V$'ye
eşittir. O zaman</p>
<p>$$
\frac{Q}{I} V = \tau b
$$</p>
<p>Nihai yatay kesme stres denklemi,</p>
<p>$$
\tau = \frac{V Q}{I b}
$$</p>
<p>Problemler</p>
<p>Altta kiriş odaklı bazı örnek problemleri çözeceğiz. Bir kirişe yük
uygulandığında dengenin muhafaza edilmesi için kiriş içinde kuvvetler oluşur.
Bu iç kuvvetler kirişin destek yapısına göre farklı şekillerde ortaya çıkabilir
[1].</p>
<p><img alt="" src="phy_020_strs_02_08.jpg" /></p>
<p>Üstteki soldaki resimde mesela iki boyutta pimli destek dönüşe izin verir,
tekerlekli yatay sağ, sol hareketi ve dönüşü serbest bırakır. Sabit destekte hiç
harekete izin yoktur. Hangi harekete izin verilmediğine göre yük uygulanması
ardından üst sağdaki iç kuvvetler ortaya çıkacaktır, bunlar pimli durumda dikey
ve yatay kuvvetler, tekerlekli durumda dikey kuvvet, sabit durumda ise her üç
mümkün tepkilerdir, yani moment, dikey ve yatay.</p>
<p>Yükler noktasal ya da dağıtık şekilde uygulanabilir, altta noktasal kuvvet,
dağıtık kuvvet ve noktasal moment örneklerini görüyoruz.</p>
<p><img alt="" src="phy_020_strs_02_07.jpg" /></p>
<p>Tipik olarak problemin beklediği kesim kuvveti ve bükülme momenti grafikleridir,
bu grafiklerde $x$ ekseni yatay olarak kirişin kendisi, $y$ ekseni ise o noktada
etki eden kesim ya da moment büyüklüğüdür.</p>
<p>Çözme yöntemi olarak iki yaklaşım mevcut, biri her kritik noktada kirişin
hissettiği içsel kuvvetler ve momentleri hesaplamak için o noktalarda denge
denklemlerini kullanmak, ki bu denklemlere (ve temel fiziğe göre) kirişe
uyguladığımız hayali bir kesitte etki eden tüm kuvvetler ve momentler birbirini
dengelemeli. Ardından bu kesit tüm kiriş boyunca kaydırılır ve gereken kuvvetler
aynı denge üzerinden hesaplanır. Eğer tüm yükler noktasal ise bu yaklaşım iyi
işler.</p>
<p><img alt="" src="phy_020_strs_02_06.jpg" /></p>
<p>Bir diğer yaklaşım Calculus kullanmak. Bu yaklaşım temelde sürekli bazda çözüm
verdiği için dağıtık yük durumunda daha kolay işler, kritik noktalara odaklanmak
yerine pür formulsel düşünebiliriz . Daha önce görmüştük ki kesim kuvvet
formülünün eğimi (türevi) o noktadaki uygulanan yükün negatifidir $\mathrm{d} V / \mathrm{d} x
= -w$, ve bükülme moment grafiğinin eğimi ise o noktadaki kesim kuvvetine
eşittir, $\mathrm{d} M / \mathrm{d} x = V$. Şimdi ters yönde gidersek, ilk formülü entegre
edince mesela iki nokta arasındaki kesme kuvveti farkının yükleme eğrisinin
altında kalan aynı noktalar arasındaki alanın olduğunu görebilirdik.</p>
<p>$$
V_2 - V_1 = - \int_{x_1}^{x_2} w \mathrm{d} x
$$</p>
<p>İkinci formülü entegre edince iki nokta arasındaki bükülme moment farkının kesme
kuvveti eğrisinin altında kalan alanın olduğunu bulurduk [1].</p>
<p>$$
M_2 - M_1 = \int_{x_1}^{x_2} V \mathrm{d} xa
$$</p>
<p>Problem 1</p>
<p><img alt="" src="phy_020_strs_02_11.jpg" /></p>
<p>Üstüne birörnek yük $q$ uygulanan bir dirsekli (cantilever) kiriş için kesme
kuvveti ve bükülme momenti diyagramı çizin [2, sf. 334].</p>
<p>Çözüm</p>
<p>$$
V - V_A = V - 0 = V = -\int_{0}^{x} q \mathrm{d} x = -qx
$$</p>
<p>$$
M - M_A = M - 0 = M = \int_{0}^{x} -qx \mathrm{d} x = -\frac{qx^2}{2}
$$</p>
<p><img alt="" src="phy_020_strs_02_12.jpg" /></p>
<p>Problem 2</p>
<p>Alttaki kiriş için kesme ve bükülme moment diyagramlarını oluşturun [4, sf. 179].</p>
<p><img alt="" src="phy_020_strs_02_13.jpg" /></p>
<p>Çözüm</p>
<p>Önce hareketsizliğin olduğu noktalardaki reaksiyon kuvvetlerini bulmak gerekir.
Bu kuvvetler denge noktasında dikey ve yatay kuvvetlerin toplamının sıfır olma
zorunluluğu üzerinen hesaplanabilirler.</p>
<p>Fakat bazı durumlarda zorluk çıkabilir, mesela eğer üstteki örnekte tek bir
reaksiyon noktası olsa aşağı yöndeki kuvvetleri toplayıp tek reaksiyona
eşitleyebilirdik. Fakat iki reaksiyon noktası var, bu etki iki tane reaksiyona
nasıl yayılır. Bu noktada bükülme momentlerini dahil etmek gerekir. Reaksiyonlar
bilinmiyor olsa da birer kuvvettir, ve bu kuvvetler, yük kuvvetleri ile beraber
diğer sabit noktalar üzerinde bir moment oluşturur. Genel bir figure üzerinde
görelim [4, sf. 86],</p>
<p><img alt="" src="phy_020_strs_02_14.jpg" /></p>
<p>Reaksiyonlar $A_y$ ve $B_y$ nasıl hesaplanır?</p>
<p>Moment dengesi $M_A = 0$ ve $M_B = 0$ olmalı.</p>
<p>$$
M_A = 0 = B_y S - P a \to B_y = P \frac{a}{S}
$$</p>
<p>$$
M_B = 0 = -A_y S + P b \to A_y = P \frac{b}{S}
$$</p>
<p>Burada gördüğümüz $a/S$ ve $b/S$ basit birer orantıdan ibaret, yani tek $P$
yükünü mesafe oranlarına göre iki reaksiyon arasında paylaştırabiliriz.</p>
<p>Problemimiz icin</p>
<p>$$
A_y = 60 (6/9) + 150 (3/9) = 90 kN
$$</p>
<p>Bir tane reaksiyonu bulunca aslinda digerini dikey kuvvetlerin toplaminin sifir
olma sartindan elde edebiliriz,</p>
<p>$$
90 - 60 - 150 + D_y = 0 
$$</p>
<p>$$
D_y = 120 kN
$$</p>
<p><img alt="" src="phy_020_strs_02_15.jpg" /></p>
<p>Kesme diyagramı için kesme kuvvetinin yükün entegrali olduğunu hatırlayalım.
Entegral demek alan demektir, bu problemde elimizde bir analitik sürekli
fonksiyon yok, bazı yerlerde noktasal yükler var. Eğer bir alan olarak yük
uygulaması var ise, bu durumda dikdörtgensel alanlar ile uğraşmamız gerekirdi,
bir problemde her iki şekil yük uygulaması olabilir. </p>
<p>A noktasında +90 kN yük var, kesme kuvvetine ne olur? </p>
<p>Burada noktasal veri ile çalışmamız gerekiyor. Tam yükün uygulandığı noktada çok
ufak bir $\Delta x$ alanına odaklanalım, bu ufak parçanın serbest-kütle
(free-body) diyagramı şuna benzer [5, sf. 208], alt solda,</p>
<p><img alt="" src="phy_020_strs_02_16.jpg" /></p>
<p>Dikey yöndeki kuvvetleri toplayıp sıfıra eşitlersek, ve $\Delta V$ için
çözersek,</p>
<p>$$
P_0 + V - (V + \Delta V) = 0 \to \Delta V = P_0
$$</p>
<p>Yük noktasında kesme kuvveti farkı yüke eşitmiş, o zaman kesme kuvveti 90 kN'e
zıplar.</p>
<p>Daha ilerlemeden bir noktasal bükülme momenti uygulansa ne olur onu da
görelim. Yine üstteki resimde sağdaki figure bakalım, buradaki ufak parçanın
serbest-gövde diyagramında tüm momentlerin toplamını sıfıra eşitleyelim,
etrafında dönme olan referans noktası $O$ olsun, ve $\Delta M$ için çözelim,</p>
<p>$$
M_0 -M - V \Delta x + M + \Delta M = 0 
$$</p>
<p>$$
\Delta M = M_0 + V \Delta x
$$</p>
<p>$\Delta x$ sıfıra yaklaştıkça üstteki,</p>
<p>$$
\Delta M = M_0
$$</p>
<p>eşitliğine yaklaşır.</p>
<p>Problemimizle devam edelim, 90 kN'e zıplama oldu, kesme kuvveti grafiği o
noktaya çıkar, B noktasına kadar düz devam eder, 60 kN ters yönde yük alınca 30
kN'ye düşüş olur, C'ye gelince yine aşağı yönde 150 kN yük alınca -120'ye düşüş
olur. Yani grafik şuna benzer,</p>
<p><img alt="" src="phy_020_strs_02_17.jpg" /></p>
<p>Moment grafiğine geldik, analitik versiyondaki alan hesabı burada ayrıksal
bağlamda uygulanabilir, üstteki figürde alanların içine büyüklüklerini yazdık,
270, 90, -360 diye. Tabii her noktada o noktanın solundaki alan dikdörtgen
toplamları hesaba alınmalı, bu da bize alttaki şekli verir,</p>
<p><img alt="" src="phy_020_strs_02_18.jpg" /></p>
<p>Problem 3</p>
<p>Alttaki destekli kiriş için kesme kuvveti ve bükülme moment diyagramlarını
çizin. Maksimum bükülme momentinin hangi noktada olduğunu bulun.</p>
<p><img alt="" src="phy_020_strs_02_19.jpg" /></p>
<p>Reaksiyonları bulalım, hareketi engelleyen bir nokta var, kirişin duvara
bağlandığı yer, orada dikey ve bükülme engelleniyor, o zaman iki tane reaksiyon
ortaya çıkar, $A_y$ ve $M_y$ diyelim, denge denklemleri üzerinden,</p>
<p>$$
\sum F_y = A_y + 180 kN - 50 kN = 0 \to A_y = -130 kN
$$</p>
<p><img alt="" src="phy_020_strs_02_20.jpg" /></p>
<p>Bükülme moment dengesi üzerinden,</p>
<p>$$
\sum M_A = (180 kN)(1.5 m) - (50 kN)(5 m) - 140 kN \cdot m - M_A = 0 \to M_A =
-120 kN
$$</p>
<p>Kesme kuvveti diyagramını alttaki gibi çizeriz,</p>
<p><img alt="" src="phy_020_strs_02_21.jpg" /></p>
<p>Daha önce türettiğimiz $\Delta V = A_y$ eşitliği üzerinden grafik hemen -130
kN'ye düşecektir. Dağıtık yükün altındaki alanın, entegralinin kesme kuvvetine
eşit olması bilgisini kullanacağız şimdi, bu örnekte analitik formül yok, alan
hesabını basit dikdörtgen hesabı ile yapabiliriz, başlangıç kesme kuvvetinden 3
metre sonra 60 kN/m çarpı 3 m = 180 kN eklenmiş olacak, bu bizi 50 kN
seviyesinde getirir. Bu geçiş lineer olur, bir eğim üzerinden, hesaplanan alan
sağa gittikçe gittikçe büyüyen dikdörtgenler vasıtasıyla.  Devam ediyoruz, D
noktasına gelene kadar değişim yok, o noktada ters yönde 50 kN var, böylece
kesme kuvveti 0 seviyesine iniyor.</p>
<p>Bükülme moment diyagramı kesme kuvveti diyagramının alan hesabı üzerinden
yapılacak,</p>
<p><img alt="" src="phy_020_strs_02_22.jpg" /></p>
<p>Başlangıç bükülme momenti ilk anda $-120 kN \cdot m$ seviyesine düşer, çünkü
orada noktasal bir moment var. Daha sonraki eklenen moment için son iki
diyagramdaki $g-j$ eşlemesine bakalım, oraya gelirken bir üçgen alanı var (yeşil
renkli) bu alan -130 kN çarpı 2.1667 m bölü 2 ile hesaplanır, ve -140.8355
sonucunu verir. Bu alanı -120 $kN \cdot m$'ye ekleyince -260.8355 $kN \cdot m$
elde edilir.</p>
<p>Kaynaklar </p>
<p>[1] The Efficient Engineer, <em>Understanding Shear Force and Bending Moment Diagrams</em>,
    <a href="https://youtu.be/C-FEVzI8oe8">https://youtu.be/C-FEVzI8oe8</a></p>
<p>[2] Gere, <em>Mechanics of Materials, 7th Edition</em></p>
<p>[3] Gramoll, <em>Mechanics</em>,
    <a href="http://www.ecourses.ou.edu/cgi-bin/ebook.cgi?topic=me">http://www.ecourses.ou.edu/cgi-bin/ebook.cgi?topic=me</a></p>
<p>[4] Kassimali, <em>Structural Analysis, 6th Ed</em></p>
<p>[5] Philpot, <em>Mechanics of Materials</em></p>
          <div id="container-d84f574876e65b2d8f0c7bae784c22b3"></div>

          <br/><a href="../index.html">Yukarı</a>
        </section>          
      </div>
    </body>
</html>
