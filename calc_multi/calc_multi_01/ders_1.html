<h1>Ders 1</h1>
<!DOCTYPE html>
<html>
  <head>
    <title>Ders 1
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Bir vektör 1) yön 2) büyüklük (magnitude) bilgisini taşıyan bir ölçümdür. </p>
<p><img alt="" src="1_1.png" /></p>
<p>Üç boyutlu bir ortamda x,y,z eksenleri üzerinden üstteki gibi bir vektör
çizebilirdik. Bu vektör (ok istikametinde) bir yönü gösteriyor, bir
büyüklüğü de var. Vektörü bu eksenler içinde çizince, o vektörü her
eksendeki yansımasına göre temsil edebilirim demektir; x yönünde ne kadar
değişim var, y yönünde ne kadar var, vs. gibi.</p>
<p>Sembolik olarak harfin üzerinde bir ok işareti, mesela $\vec{A}$ gibi, bize
elimizdeki değişkenin bir vektör olduğunu hatırlatmak içindir. Bazı
kitaplarda ok yerine sembol sadece köyü renkli olarak gösterilmiş olabilir,
bunu tarihi sebepleri var, çünkü matbaa baskısında eskiden koyuluğu (bold)
yapmak kolaydı, ok işaretini yapmak zordu. </p>
<p>Bir vektörü birim vektörler üzerinden temsil etmek mümkündür, mesela </p>
<p>$$ \vec{A} = a_1 \hat{i} + a_2 \hat{j} + a_3 \hat{k} $$</p>
<p>ki birim vektörler tek bir eksen üzerinde tek birimlik bir adımı temsil
ederler. Mesela $\hat{i}$, x ekseni üzerinde 1 adımlık bir büyüklüktür,
diğerlerinde değişim sıfırdır, $\hat{i} = &lt;1,0,0&gt;$. Notasyonun işleyip
işlemediğine bakalım, eğer $&lt;2,3,5&gt;$ vektörünü temsil etmek isteseydik,
bunu $2\cdot&lt;1,0,0&gt; + 3\cdot&lt;0,1,0&gt; + 5\cdot&lt;0,0,5&gt;$ ile
yapabilirdik. Toplam $&lt;2,3,5&gt;$ verecekti. </p>
<p>Hazır bahsetmişken, diğer vektör notasyonu</p>
<p>$$ \vec{A} = &lt; a_1, a_2, a_3 &gt; $$</p>
<p>Vektör büyüklüğü $|\vec{A}|$ ile gösterilir, ki $|\cdot|$ işareti mutlak
değer (absolute value) notasyonu ile aynıdır. Bu değer tek bir sayı
(scalar) geri getirir. Vektör yönü, ki bu bazen $dir(\vec{A})$ ile
gösterilir, vektörün birim vektör haline getirilmesi ile elde edilir, yani
vektörün tüm öğelerinin onun büyüklüğüne bölünmesi ile. Bu yapılınca vektör
büyüklük bilgisi kaybolmuş olur tabii, geriye sadece yön kalır. Bu bilgi,
daha doğrusu, "sadece yön" verisi içerir, yoksa vektör olduğu şekliyle de
yön bilgisini zaten içerir.</p>
<p>İki nokta $P$ ve $Q$ arasında bir vektörü $\vec{PQ}$ olarak
gösterebilirim. Fakat bu illa ki $P$'den başlayıp $Q$'ye gelmem gerektiği
anlamına gelmez, aynı yönde aynı uzunlukta paralel bir başka vektör de
$\vec{PQ}$ vektörü olabilir. Bu derste pek çok vektörü orijin noktasından (0,0,0)
başlayarak çizeceğiz, fakat aslında bunu yapmak mecburi değil. Çizimsel
basitlik için bunu yapacağız. </p>
<p><img alt="" src="1_2.png" /></p>
<p>Şimdi alttaki grafiğe bakalım. Uzunluk nedir?</p>
<p><img alt="" src="1_3.png" /></p>
<p>Yani $\vec{A} = &lt;3,2,1&gt;$'in uzunluğu nedir?  Bu uzunluğu bulmak için ikinci bir
resme bakalım:</p>
<p><img alt="" src="1_4.png" /></p>
<p>Burada $\vec{A}$'nin yz düzlemine olan yansımasını $\vec{B}$ olarak
düşünelim, $\vec{A}$ sadece xy değerlerini taşıyor yani $\vec{B} = &lt;3,2&gt;$.
Şimdi $\vec{A}$ ve $\vec{B}$'nin ikisinin de üzerinde olduğu ve bir tarafı
z ekseni olan bir kesiti hayal edelim. Bu kesiti ayırıp alttaki gibi
çizebiliriz:</p>
<p><img alt="" src="1_5.png" /></p>
<p>Görüldüğü gibi $\vec{A}$ ve $\vec{B}$ arasında z bağlamında 1 birimlik bir
fark var, bu da $\vec{A} = &lt;3,2,1&gt;$ vektörünü $\vec{B}=&lt;3,2&gt;$ olarak
alırken dahil etmediğimiz 1 değeri.</p>
<p>Üstteki grafiğe bakarsak Pitagor teorisini kullanarak $|\vec{A}|$'yi
bulabiliriz. $|\vec{A}|^2 = |\vec{B}|^2 + 1^2$. Demek ki problem
$|\vec{B}|$'nin hesaplanmasına indirgendi,çünkü onu bulursak üstteki
formülden $|\vec{A}|$'yi da bulabiliriz. $|\vec{B}|$ nedir? Onu da xy
düzleminde / kesitinde Pitagor kullanarak bulabiliriz, $|\vec{B}|$ x
ekseninde 3 birim, y ekseninde 2 birimlik adımlar içeriyor, Pitagoru
kullanırsak</p>
<p>$$  \vec{B} = \sqrt{3^2 + 2^2} = \sqrt{13} $$</p>
<p>$$ |\vec{A}| = \sqrt{|\vec{B}|^2 + 1^2} = \sqrt{13 + 1} = \sqrt{14} $$</p>
<p>Genel formül</p>
<p>$$ |\vec{A}| = \sqrt{a_1 ^2 + a_2^2 + a_3^2} $$</p>
<p>Vektörlerle başka ne yapabiliriz? Onları ekleyebiliriz, ve
ölçekleyebiliriz. </p>
<p>Ekleme</p>
<p>Elimizde $\vec{A}$ ve $\vec{B}$ var ise, $\vec{A} + \vec{B}$ 
hesabını yapabiliriz. </p>
<p>Bu noktada şu yorumu eklemek gerekir, vektörler iki farklı dünyada
yaşarlar, bir tanesi geometrik dünya (şekilsel), diğeri hesapsal dünya
(sayılarla temsilleri). Bu sebeple vektörler hakkındaki her sorunun iki
cevabı vardır, biri geometrik diğeri sayısal cevap.</p>
<p>Geometrik cevap ile başlayalım: </p>
<p>Diyelim ki iki vektörü aynı noktadan çıkacak şekilde çizmiştim</p>
<p><img alt="" src="1_6.png" /></p>
<p>Toplamı almak için $\vec{B}$'yi alıp hareket ettiririm (başlangıç bitiş
noktalarının önemli olmadığını söylemiştik), ve $\vec{A}$'nin bittiği
noktadan başlamasını sağlarım.</p>
<p><img alt="" src="1_7.png" /></p>
<p>Bunun bir paralelogram ortaya çıkardığını görüyoruz. </p>
<p><img alt="" src="1_8.png" /></p>
<p>Eğer bu paralelogramın çaprazını hesaplarsak / çizersek, işte bu çapraz
$\vec{A} + \vec{B}$ olarak nitelenebilir. </p>
<p><img alt="" src="1_9.png" /></p>
<p>Yani bu iki vektörün birbiriyle toplanması $\vec{A}$ üzerinde, sonra
$\vec{B}$ üzerinde hareket etmekle eşdeğer. Ya da, paralelogramın üst
kısmına bakarsak, önce $\vec{B}$ sonra $\vec{A}$ yönünde hareket etmekle
eşdeğer ($\vec{A} + \vec{B} = \vec{B} + \vec{A}$ eşitliğini grafiksel
olarak böylece doğrulamış ta olduk).</p>
<p>Sayısal olarak düşünürsek</p>
<p>$$ \vec{A} = &lt; a_1, a_2, a_3 &gt; $$</p>
<p>$$ \vec{B} = &lt; b_1, b_2, b_3 &gt; $$</p>
<p>$$ \vec{A} + \vec{B} = &lt; a_1+b_1, a_2+b_2, a_3+b_3 &gt; $$</p>
<p>Tek Sayı İle Çarpmak</p>
<p>Eğer elimizde $\vec{A}$ var ise, $2 \cdot \vec{A}$ ile bu vektörü aynı
yönde iki kat daha fazla gitmesini sağlayabiliriz. Ya da yarısı, ya da eksi
yönde, vs.</p>
<p><img alt="" src="1_10.png" /></p>
<p>Şimdi vektörler hakkında birkaç yeni operasyon daha öğreneceğiz. Bu
operasyonlar geometriye daha detaylı şekilde başlayınca işimize
yarayacak. İleride göreceğimiz gibi, geometri vektörler üzerinden
yapılabilir, hatta pek çok açıdan, geometri de çalışmak için vektörlerin
"en uygun dil" olduğu söylenebilir. Özellikle fonksiyonlar konusuna
gelince vektörler kullanmak, diğer tür geometrik işlemleri kullanmaktan
daha faydalı olacak. </p>
<p>Tüm bunlar bir tür "dil", bir şeyin farklı bir şekillerde temsilinden
ibaret, vektörler, fonksiyonlar, vs. gibi temsili objeler. Fakat notasyon
fark yaratabiliyor, bazı şeyleri kolaylaştırıp, temizlik getirebilmesi
açısından.</p>
<p>Noktasal Çarpım </p>
<p>$$
\vec{A} \cdot \vec{B} = \sum a_ib_i = a_1b_1 + a_2b_2 + a_3b_3 
\qquad (1)
$$</p>
<p>Önemli bir nokta: Sonuç bir tek sayı (scalar), bir vektör değil. </p>
<p>Peki bu operasyon niye kullanılır? Neye yarar? Aslında biraz garip bir
operasyon. Bu sorunun cevabını vermeden önce belki de geometrik olarak ne
yaptığını göstermek daha iyi olur. İddia ediyorum ki</p>
<p>$$
\vec{A} \cdot \vec{B} = |\vec{A}||\vec{B}| \cos \theta 
\qquad (2)
$$</p>
<p>ki $\theta$ iki vektörün arasındaki açı</p>
<p>Fakat dediğimiz gibi, bu operasyon çok suni bir şey gibi duruyor. Niye bu
çetrefil operasyonu yapalım ki? Şu sebepten: elde ettiğimiz sonuç,
$|\vec{A}||\vec{B}| \cos \theta $ eşitliği üzerinden bize hem büyüklükler
bağlamında, hem de açısal bağlamda bir şeyler söylüyor / bilgi
veriyor. Ekstra bir bonus ise bu hesabın çok kolay yapılabilmesi, iki
vektörün öğelerini teker teker birbiriyle çarpınca noktasal çarpım sonucunu
elde ediyoruz. </p>
<p>Fakat noktasal çarpım ve büyüklük, açı içeren formül arasında ne bağlantı
var? Matematikte bu tür bağlantıların ispatlanması gerekir. Üstteki eşitlik
bir teoridir (bu dersin ilk teorisi!). İspatlayalım. İçinde büyüklük ve açı
içeren geometrik tanım ne anlama geliyor? Alttaki ifade üzerinden kontrol
edelim. Eğer $\vec{A}$'nin kendisi ile noktasal çarpımını alsak ne olurdu?</p>
<p>1) $\vec{A} \cdot \vec{A} = |A|^2\cos(0) = |A|^2$</p>
<p>$\cos(0)$ çünkü vektörün kendisi ile noktasal çarpımını alıyoruz, vektörün
kendisi ile arasındaki açı sıfır. Sıfırın $\cos$ değeri 1. Peki diğer formu
kullansaydık ne olacaktı? O zaman</p>
<p>$$ a_1^2 + a_2^2 + a_3^2 $$</p>
<p>elde edecektik, ki bu ifade $|A|^2$'ye eşittir çünkü büyüklüğün tanımını
hatırlarsak</p>
<p>$$ |\vec{A}| = \sqrt{a_1 ^2 + a_2^2 + a_3^2} $$</p>
<p>iki tarafın karesini alırsak</p>
<p>$$ |\vec{A}|^2 = a_1 ^2 + a_2^2 + a_3^2$$</p>
<p>bu ifadenin sağ tarafı noktasal çarpımdan elde ettiğimizle aynı. </p>
<p>2) Peki ya elimizde iki farklı vektör varsa? </p>
<p>İddiam şu ki formül (1) ve (2) arasındaki ilişkiyi Kosinüs
Kanunu ile kurabilirim. Bu kanunu yazalım</p>
<p><img alt="" src="1_11.png" /></p>
<p>$$ |\vec{C}|^2 = |\vec{A}|^2 + |\vec{B}|^2 - 2|\vec{A}||\vec{B}|\cos(\theta) $$</p>
<p>Bu arada, eğer bu formülü </p>
<p>$$ |\vec{C}|^2 = |\vec{A}|^2 + |\vec{B}|^2  $$</p>
<p>şeklinde yazsaydım Pitagor Formülü olurdu, ama burada Pitagor kullanamayız
çünkü arada dik açı yok, o yüzden üçüncü terimi eklemek gerekti. </p>
<p>İspat</p>
<p>Şöyle başlayalım</p>
<p>$$ |\vec{C}|^2 = \vec{C} \cdot \vec{C} $$</p>
<p>Bunun doğru olduğunu biliyoruz, daha önce ispatladık. $\vec{C}$'nin
üstteki tanımını yerine koyarsak</p>
<p>$$ = (\vec{A} - \vec{B}) \cdot (\vec{A} - \vec{B})  $$</p>
<p>Şimdi bu çarpımı açarak 4 terimin toplamı haline getirmek isterdik, ama
bunu yapabilir miyiz? Daha bilmiyoruz, noktasal çarpım operasyonunu daha
yeni gördük, gizemli yeni bir operasyon bizim için şu anda. Fakat cevap
evet, çünkü formül (1)'deki tanıma bakarsak, açılım yapmak için bize
gerekli şekilde davranacağını görebiliriz. O zaman</p>
<p>$$  =
\vec{A}\cdot\vec{A} - 
\vec{A}\cdot\vec{B} -
\vec{B}\cdot\vec{A} +
\vec{B}\cdot\vec{B} 
$$</p>
<p>İlk ve son terimin karşılığını hemen yazabiliriz, alttaki ilk iki terim
onlar zaten</p>
<p>$$ = |\vec{A}|^2 + |\vec{B}|^2 - 2\vec{A} \cdot \vec{B} $$</p>
<p>Geride kalan en son terimi, son formül içindeki $\cos$ içeren formül ile
karşılaştıralım, aralarındaki tek fark, bir tarafta $2\vec{A} \cdot
\vec{B}$ diger tarafta $2|\vec{A}||\vec{B}|\cos(\theta)$ olması.. Ve 
formül (2)'deki eşitlikten  bu iki terimin de aslında birbirine eşit olduğunu
biliyoruz. </p>
<p>Uygulamalar</p>
<p>1) Uzunlukları ve açıları (özellikle açıları) hesaplamak.</p>
<p><img alt="" src="1_12.png" /></p>
<p>Diyelim ki sol alt köşedeki $\theta$ açısını hesaplamak istiyoruz. </p>
<p>$$ \vec{PQ} \cdot \vec{PR} = |\vec{PQ}||\vec{PR}|\cos(\theta)  $$</p>
<p>Bu formülde bilinmeyen $\theta$, bilahere $\cos(\theta)$. Uzunlukları
hesaplayabiliriz, formülünü biliyoruz. Noktasal çarpımları da
hesaplayabiliriz, onun da basit bir formülü var. </p>
<p>$$ \cos\theta = \frac{\vec{PQ} \cdot \vec{PR}}{|\vec{PQ}||\vec{PR}|}$$</p>
<p>$$ = \frac{&lt;-1,1,0&gt;\cdot&lt;-1,0,2&gt;}
{  \sqrt{(-1)^2+1^2+0^2 }\sqrt{(-1)^2+0^2+2^2 }   } 
$$</p>
<p>$$ = \frac{1+0+0}{\sqrt{2}\sqrt{5}}  $$</p>
<p>$$ = \frac{1}{\sqrt{10}} $$</p>
<p>$$ \theta = \cos^{-1}(\frac{1}{\sqrt{10}}) \approx 71.5^o $$</p>
<p>Burada $\vec{A}\cdot\vec{B}$'nin işaretine (artı mı eksi mi) dikkat
çekelim. </p>
<p><img alt="" src="1_13.png" /></p>
<p>Eğer işaret $&gt;0$ ise, o zaman $\theta &lt; 90^o$ (üstteki resimdeki
1. figür). </p>
<p>Eğer işaret $=0$ ise, o zaman $\theta = 90^o$ (üstteki resimdeki
2. figür). </p>
<p>Eğer işaret $&lt;0$ ise, o zaman $\theta &gt; 90^o$ (üstteki resimdeki
3. figür). </p>
<p>Yani noktasal çarpım bir nevi iki vektörün ne kadar "beraber gittiğini"
ölçüyor. Üstte 1. şekil aşağı yukarı aynı yöne doğru giden iki vektör, ve
işaretleri pozitif. 2. şekil dikine giden vektörler, alaka yok. Tersine
gidenlerde işaret negatif. </p>
<p>2) Diklik Kontrolu</p>
<p>Diyelim ki size </p>
<p>$$ x + 2y + 3z = 0 $$</p>
<p>şeklinde bir formül verdim. Sizce bu formül nasıl bir şekli ortaya çıkartır?
Cevaplar:</p>
<ul>
<li>Boş küme (çözüm yok)</li>
<li>Tek bir nokta</li>
<li>Bir çizgi</li>
<li>Bir düzlem</li>
<li>Bir küre (sphere)</li>
<li>Üsttekilerin hiçbiri</li>
<li>Bilmiyorum</li>
</ul>
<p>Düşünün.. </p>
<p>Doğru cevap: 4. </p>
<p>Bunun bir düzlem olduğunu nasıl görebiliriz? Vektörler burada yardımımıza
yetişiyor. Bir $\vec{OP}$ vektörü olduğunu düşünelim, ki bu vektörün
öğeleri $x,y,z$ olsun. </p>
<p><img alt="" src="1_14.png" /></p>
<p>$x + 2y + 3z = 0$ ifadesine bakarsak, onu bir noktasal çarpım olarak temsil
edebiliriz, bu çarpım $\vec{OP}$ ile "bir başka vektörün" çarpımı
olabilir. Bu diğer vektör $\vec{A} = &lt;1,2,3&gt;$ vektörü olabilir. O zaman şu koşul</p>
<p>$$ x + 2y + 3z = 0 $$</p>
<p>Aslında</p>
<p>$$ \vec{OP} \cdot \vec{A} = 0 $$</p>
<p>olarak ta temsil edilebilir.</p>
<p>Peki üstteki noktasal çarpımın sıfıra eşit olması ne demektir? Vektörler
hakkındaki bilgilerimizi kullanırsak, sıfıra eşitlik bu iki vektörün
birbirine dik olması anlamına gelir. O zaman düzlemin ne olduğu hakkında
bir ek bilinç daha geliştirmiş olduk. Elde ettiğimiz orijin noktasından
geçen bir düzlem ve $\vec{A}$'ya dik. </p>
<p>Fakat elimize geçen özgün (unique) bir düzlem mi yoksa seçeneklerden sadece
biri mi? Çünkü şu akla gelebilir: eğer bir vektör başlangıç olarak herhangi
bir yere konulabiliyorsa, o zaman herhangi bir yerden başlayabilecek
$&lt;1,2,3&gt;$'ye dik olmak ne demektir?</p>
<p>İyi bir soru fakat şunu hatırlayalım: Başlangıç değişse de yön değişmiyor,
yani farklı düzlemler olsa bile birbirlerine paralel olurlar. Ayrıca $x +
2y + 3z = 0$ formülüne iyi bakalım, bu formülü tatmin eden pek çok $x,y,z$
değerlerinden birisi $0,0,0$ değeridir, yani orijin noktasıdır. O zaman bu
düzlem orijinden kesinlikle geçmeli, ki bu mümkün düzlemleri tek bir
seçeneğe indiriyor.</p>
<p>Düzlem formülü $ax + by + cz + d= 0$ diye gider, bizim formülde $d=0$. Bu
form orijinden geçme zorundadır.</p>
<p>Bu düzlemi grafiklemek için alttaki programı kullanalım</p>
<pre><code class="python"># plotting ax + by + cz = 0, or (ax + by)/-c  = z 
# ax + by + cz = 0 formulu grafikliyoruz ya da, (ax + by)/-c  = z 

from mpl_toolkits.mplot3d import Axes3D

fig = plt.figure()
ax = Axes3D(fig)
X = np.arange(-10, 10, 0.5)
Y = np.arange(-10, 10, 0.5)
X, Y = np.meshgrid(X, Y)

Z = (X + 2*Y ) / -3

surf = ax.plot_surface(X, Y, Z,rstride=1, cstride=1, alpha=0.3, color='yellow')

ax.set_xlim3d(-10, 10)
ax.set_ylim3d(-10, 10)
ax.set_zlim3d(0, 30)

plt.savefig('plane.png')
</code></pre>

<p><img alt="" src="plane.png" /></p>