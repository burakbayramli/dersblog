<p><a href="..">Yukarı</a></p>
<h1>Sıvı Dinamiğinde Sonlu Öğeler Metotu (Finite Elements Method -FEM-) - 2</h1>
<!DOCTYPE html>
<html>
  <head>
    <title>Sıvı Dinamiğinde Sonlu Öğeler Metotu (Finite Elements Method -FEM-) - 2
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>FEM'e Giriş</p>
<p>Ağırlıklı artıklar metotuna baktık, ve Galerkin metotunun onun özel bir durumu
olduğunu gördük. Şimdi Galerkin metotu konusunda daha da ilerleyeceğiz ve daha
önce belirttiğimiz gibi bu metot sonlu öğeler analizinin temelini oluşturur [1].</p>
<p>Basit bir örnekle başlayalım. Lineer, istikrarlı, tek boyutlu bir problem, iki
boyutlu normal diferansiyel denklem (ODE). İlk önce problemin kuvvetli formuna
(strong form) bakalım. Problem şu şekilde, $f$ verili, bulmamız gereken $u$,</p>
<p>$$
u_{xx} + f = 0
$$</p>
<p>olmalı. İki sınır şartı var, biri Drichlet şartı,</p>
<p>$$
u(1) = g
$$</p>
<p>Diğeri von Neumann şartı,</p>
<p>$$
-u_{x}(0) = h
$$</p>
<p>Bu denklem mesela sıcaklık yayımında görülebiliyor, $u$ bir ısı alanı (field)
olabilir, bir çubuk üzerinde $0,..,x$ noktalarındaki sıcaklık $u(x)$ olur yani,
ana denklem kalıcı durum sıcaklık iletkenliği kurallarından rahatça
türebilebilir. $f$ de bir ısı kaynağı olabilir. Ardından iki tane sınır şartı
var, $x=1$ noktasında mesela ısı $u$ değeri $g$ olmalı, bir de akış (flux) için
bir şart var, ısı alanının türevi (ki bu akış demek) belli bir $h$ değerinde
olmalı. Isısız (adiabatic) durumda $h$ tabii ki sıfır.</p>
<p>Problem diyor ki öyle bir $u$ bul ki ana denge formülünü tatmin etsin, ayrıca
iki sınır şartını da tatmin etsin. Kuvvetli form dedik, çünkü hem ana formül hem
de sınır şartları belirgin şekilde verili ve onlara uyulmalı.</p>
<p>Eğer ayrıksal farklılık (finite difference) metotu kullanıyor olsaydık ana
formülden başlardık, onu alıp ayrıksal hale getirirdik, vs. FEM ile üstte
görülen formdan değil, problemin zayıf formundan başlıyoruz.</p>
<p>Zayıf Form</p>
<p>Bu form için iki tür fonksiyon lazım, bunu görmüştük, birincisi deneme, test
fonksiyonları, diğerleri ağırlık fonksiyonları. Her iki fonksiyon türünün belli
pürüzsüzlük gereksinimleri var, hangi tür pürüzsüzlük gerekliliği olduğu
problem türüne göre değişebiliyor.</p>
<p>Üstteki problem için $u$ ve $u_x$ $L_2$ olmalı diyoruz, yani kare entegrali
alınabilir olmalı, bu demektir ki alttaki entegraller</p>
<p>$$
\int_\Omega u^2 \mathrm{d} x &lt; \infty
$$</p>
<p>$$
\int_\Omega u_x^2 \mathrm{d} x &lt; \infty
$$</p>
<p>Sonsuzluktan küçük olmak demek sınırlanmış olmak (bounded) anlamına geliyor,
yani sonlu bir üst sınır mevcut.</p>
<p>Aynı gereklilik, yine üstteki problem için, $w$ için de geçerli.</p>
<p>[devam edecek]</p>
<p>Kaynaklar</p>
<p>[1] Mittal, <em>FEM for Fluid Dynamics, Lecture 08 Part A, Strong and Weak Forms of 1D problem, IIT Kanpur</em>,
    <a href="https://www.youtube.com/channel/UCWheqBdP45xBVp_Eqi1eltQ/videos">https://www.youtube.com/channel/UCWheqBdP45xBVp_Eqi1eltQ/videos</a></p>