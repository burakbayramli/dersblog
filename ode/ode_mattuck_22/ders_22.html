<h1>Ders 22</h1>
<!DOCTYPE html>
<html>
  <head>
    <title>Ders 22
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Mühendislerin Laplace Transformunu sevmesinin sebeplerinden biri
fonksiyonlarda kesintili / birdenbire zıplayan geçişleri (jump
discontinuities) durumlarında bozulmadan işleyebiliyor olmasıdır. </p>
<p>Kesintili fonksiyonlardan biri birim adım fonksiyonudur. Fonksiyonun
kendisi tartışma yaratan bir fonksiyon aslında, sıfır noktasında hangi
değere sahip olduğu hala kararlaştırılamadı. Bazıları 0 diyor, bazıları 1
diyor, ben bu derste tanımsız bırakacağım. Yani</p>
<p><img alt="" src="22_1.png" /></p>
<p>$u(t)$ birim adım</p>
<p>$u(0)$ tanımsız</p>
<p>Bazen sıfır yerine başka bir noktada zıplama olmasını isteyebilirim. O
zaman fonksiyonu kaydırmak mümkün, mesela $a$ kadar. </p>
<p><img alt="" src="22_2.png" /></p>
<p>$$ u_a(t) = u(t-a) $$</p>
<p>Birim Kutu</p>
<p><img alt="" src="22_3.png" /></p>
<p>Kutuyu birim adımlar kullanarak temsil edebilirsek iyi olur, çünkü
birim adımların Laplace transformunu biliyoruz. </p>
<p>$$ u_{ab} := u_a(t) - u_b(t) $$</p>
<p>$$ = u(t-a) - u(t-b) $$</p>
<p>Mantıklı gözüküyor, $b$'ye gelene kadar birim adım gibi gidiyoruz, $b$'de
birim adımı iptal edecek şekilde birim adımı çıkartıyoruz. </p>
<p>Peki bu fonksiyonlar niye faydalı? Diğer fonksiyonları çarptıklarında o
fonksiyonları faydalı şekillerde değiştirebildikleri için. Diyelim ki şöyle
bir $f(t)$ var.</p>
<p><img alt="" src="22_4.png" /></p>
<p>$$ u_{ab}f(t) $$</p>
<p>neye benzerdi? Eğer $a,b$ arasında $u_{ab}$ 1 değerine eşitse, çarpım bu
aralıkta $f(t)$'yi olduğu gibi alır. Diğer noktalarda sıfır yapar. Alttaki
şekil ortaya çıkar (mavi çizgiler). </p>
<p><img alt="" src="22_5.png" /></p>
<p>$f(t)$'nin bir parçasını çekip çıkartıyoruz yani. Bu çok ise yarayan bir
numara / teknik. </p>
<p>Birim adımın Laplace Transformunu alalım.</p>
<p>$$ \mathcal{L}(u(t)) = \int_{0}^{\infty} e^{-st} u(t) \mathrm{d} t  $$</p>
<p>Entegral alt sınırı 0'dan başlıyor. Birim adım 0'dan büyükse hep 1, o zaman
üstte $u(t)$'yi 1 alabiliriz. Yani üstteki aslında 1'in Laplace
Transformudur. </p>
<p>$$ = \frac{1}{s} \ \ \ s&gt;0 
\qquad (1)
$$</p>
<p>Kaydırılmış birim adımın Laplace'i</p>
<p>$$
\mathcal{L} (u(t-a)) = 
\int_{a}^{\infty} 1 \cdot e^{-st} \mathrm{d} t
$$</p>
<p>Alt sınır $a$ oldu çünkü $a$'dan önce sıfır, sonrası 1. Bizi tek
ilgilendiren kısım fonksiyon 1 olduktan sonra, o zaman alt sınırı 
değiştiririz. </p>
<p>$$ = \frac{e^{-st}}{-s} \bigg|_{a}^{\infty} =
\frac{e^{-as}}{s}
$$</p>
<p>Diğer bir özellik</p>
<p>$$ \mathcal{L}(e^{ct}f(t)) = F(s-c) $$</p>
<p>İspat: Eğer entegral temsilini açarsak</p>
<p>$$
= \int _{0}^{\infty} e^{ct}f(t)e^{-st} \mathrm{d} t  = \int e^{(c-s)t} f(t) \mathrm{d} t
$$</p>
<p>Bu son ifadeye başka bir yönden erişebilir miyiz? Mesela $F(s-c)$ nedir? 
$s$ yerine $s-c$ koyarsak (temel formülden türetelim)</p>
<p>$$ F(s-c) = \int _{0}^{\infty} f(t) e^{-(s-c)t} ft  $$</p>
<p>$$ = \int _{0}^{\infty} e^{(-s+c)t} \mathrm{d} t  = \int _{0}^{\infty} e^{(c-s)t} \mathrm{d} t $$</p>
<p>Aynı ifadeye eriştik. </p>
<p>(1) formülünde de ters yönde gidersek</p>
<p>$$ \mathcal{L}^{-1}(\frac{1}{s}) = ?  $$</p>
<p>Geriye giderken 1'e mi, birim adıma mı döneceğim? Şimdiye kadar geriye
giderken hep 1 seçtim. Artık bu yeterli değil. Problem nerede? Çünkü
Laplace Transformu entegral alt sınırı 0'dan başlıyor, yani transform 0
öncesine bakmıyor bile. Bir fonksiyon $f(t)$ 0'dan önce envai türde değere
sahip olabilir, Laplace Transformu aynı olacaktır. </p>
<p><img alt="" src="22_6.png" /></p>
<p>Eğer hangi tür problem ile uğraştığımızı biliyorsak bu durum bir sorun
çıkarmaz. Mühendisler şöyle kategorize ederler; eğer bir problem şimdiki
zamandan, $t=0$, başlayıp ileri gidiyorsa o bir Laplace Transform
problemidir, eğer geçmiş zaman verisi gerekiyorsa o bir Fourier Transform
problemidir. </p>
<p>Eğer 1 noktasından ( $t=0$ ) geriye giderken ortaya çıkan tanımsızlıktan
(ambiguity) kurtulmak istiyorsak, ters Laplace'dan elde edilen fonksiyonu
birim adım ile çarparız, böylece $t=0$ öncesi sıfır olmasını garanti etmiş
oluruz.</p>
<p>$$ f(t) \leadsto F(s) $$</p>
<p>$$ \mathcal{L}^{-1}(F(s)) = u(t)f(t) $$</p>
<p>Böylece ters Laplace özgün (unique) hale gelir.</p>
<p>Taşıma (translation) ve Laplace </p>
<p>$\mathcal{L}(f(t-a))$'yi $\mathcal{L}(f(t))$ temel alarak yazabilir miyiz?
Bu ne yazik ki mumkun degil. </p>
<p><img alt="" src="22_7.png" /></p>
<p>Üstte $f(t)$'yi $a$ kadar sağa kaydırdık. Kesik çizgili yeni, taşınmış
fonksiyonu niye düz çizgili fonksiyon bağlamında temsil edemiyorum? Sebep
bariz, çünkü $f(t)$'nin sıfır öncesi değeri. O değer Laplace Transformu
sırasında kullanılmaz, ama taşındıktan sonra yeni fonksiyonda
kullanılır. Aradaki bu uyuşmazlığı, eksikliği kapatmak mümkün değildir. </p>
<p>Yapabileceğimiz en iyi şey, kaybettiğimiz bölümü $u(t-a)f(t-a)$ kullanımıyla
Laplace Transformundan silmektir. Altta köyü çizgili olan kısmın
transformunu alırız yani.</p>
<p><img alt="" src="22_8.png" /></p>
<p>$$ u(t-a)f(t-a) \leadsto e^{-as}F(s) 
\qquad (2)
$$</p>
<p>(2) geçişi Laplace Tablosunda görülebilir.</p>
<p>Fakat $f$ çoğunlukla $t-a$ formunda gelmez, mesela $\sin(t)$, $\cos(t)$
olur, o zaman şu teknik kullanılabilir,</p>
<p>$$ u(t-a)f(t) \leadsto e^{-as}\mathcal{L}(f(t+a)) $$</p>
<p>Bu tekniğe bazıları üstel kaydırma fonksiyonu (exponential shift formula)
diyor. Biz bu terimi kullanmayacağız. Biz $t$ ekseni taşınması (t-axis
translation) formülü diyeceğiz. </p>
<p>(2)'nin ispatı</p>
<p>$$ \int_{0}^{\infty}e^{-st}u(t-a)f(t-a) \mathrm{d} t $$</p>
<p>Ama formülde $F(s)$ kullanmak istiyorum, o zaman $f(t-a)$'yi bir şekilde
$f(t)$ yapmam lazım. Değişken değişimi yaparım. </p>
<p>$$ t_1 = t-a $$</p>
<p>$$ = \int_{a}^{\infty}e^{-s(t_1+a)}u(t_1)f(t_1) \mathrm{d} t_1 $$</p>
<p>$$ = e^{-sa} \int_{-a}^{\infty}e^{-st_1}u(t_1)f(t_1) \mathrm{d} t_1 $$</p>
<p>$u(t_1)$ $t_1&lt;0$ için sıfır olduğuna göre $-a,0$ arasını entegral alt
sınırından atabiliriz, </p>
<p>$$ = e^{-sa} \int_{0}^{\infty}e^{-st_1}f(t_1) \mathrm{d} t_1 $$</p>
<p>$u(t_1)$'in kendisini niye attık? Çünkü sıfır sonrası 1 değerinde zaten. </p>
<p>"Ama $t$ değişkeni $t_1$ haline geldi, artık bu Laplace Transformu olmaz"
diye düşünenler olabilir. Fakat entegrasyonda kullanılan fonksiyonun illa
$t$ ismini taşıması gerekmiyor, çünkü o değişken bir yer tutucu (dummy)
sadece. Entegre edilen, sınırlar düzgünse, üstteki de bir Laplace
Transformudur.</p>
<p>Yani</p>
<p>$$ u(t-a)f(t-a) \leadsto e^{-as}\mathcal{L}(f(t)) $$</p>
<p>$t$ yerine $t+a$ geçirdim.</p>
<p>Eğer $u(t-a)f(t)$ olsaydı?</p>
<p>$$ u(t-a)f(t-a+a) \leadsto e^{-as}\mathcal{L}(f(t+a))) $$</p>
<p>Örnek </p>
<p>$$ u_{ab} = u(t-a) - u(t-b) $$</p>
<p>$$ \leadsto \frac{e^{-as}}{s} - \frac{e^{-bs}}{s} $$</p>
<p>Örnek</p>
<p>$$ u(t-1)t^2 $$</p>
<p>Transformu nedir? </p>
<p>$$ \leadsto e^{-s}\mathcal{L}((t+1)^2) = 
e^{-s}\mathcal{L} (t^2+2t+1) =
e^{-s}(\frac{2}{s^3} + \frac{2}{s^2} + \frac{1}{s})
 $$</p>
<p>Bayağı kalabalık bir sonuç oldu, fakat transformunu aldığımızda elde edilen
yukarıdaki fonksiyon da o kadar basit bir fonksiyon değil zaten; altta
yeşil renkle işaretli </p>
<p><img alt="" src="22_9.png" /></p>
<p>Fonksiyon kesintili (discontinuous) bir fonksiyon. Kesintinin nerede
oluştuğu $e^{-as}$ formülünde $a$, yani $e^{-s} = e^{-1\cdot s}$ için 1. </p>
<p>$$ \mathcal{L}^{-1}\bigg( \frac{1+e^{-\pi s}}{s^2+1} \bigg) $$</p>
<p>Cevabın bir kesikli fonksiyon olacağını şimdiden biliyoruz, çünkü formül
içinde üstel bir fonksiyon var. İlk yapacağımız iş üstel fonksiyonu yanlız
kalacak şekilde ifadeyi parçalamak. </p>
<p>$$ = \frac{1}{s^2+1} + \frac{e^{-\pi s}}{s^2 + 1}$$</p>
<p>Önce suna bakalım</p>
<p>$$ \frac{1}{s^2+1} \stackrel{-1}{\leadsto}  \ \ ? $$</p>
<p>Eğer üsttekine cevap olarak $\sin(t)$ dersek, yanlış olur. Eğer üstel
fonksiyon formülün geri kalanında olmasaydı, o zaman $\sin(t)$ olabilirdi,
ama şimdi </p>
<p>$$ \frac{1}{s^2+1} \stackrel{-1}{\leadsto} u(t)\sin(t) $$</p>
<p>kullanmamız lazım. Peki</p>
<p>$$ \frac{e^{-\pi s}}{s^2 + 1} \stackrel{-1}{\leadsto} \ \ ? $$</p>
<p>Yine (2)'yi kullanırım, </p>
<p>$$\stackrel{-1}{\leadsto} u(t-\pi)sin(t-\pi) $$</p>
<p>Nihai cevap nedir? İki parçayı toplarım</p>
<p>$$ \frac{1}{s^2+1} + \frac{e^{-\pi s}}{s^2 + 1} \stackrel{-1}{\leadsto} 
u(t)\sin(t) + u(t-\pi)\sin(t-\pi) 
$$</p>
<p>Bu cevap teknik olarak doğru, ama biraz masajlayıp onu daha düzgün bir hale
getirmek lazım [hatta hoca şakayla karışık bu halde bırakırsanız sınavda
not kırarım diyor]. </p>
<p>O zaman her parçaya teker teker bakalım. Formülün $u(t)\sin(t)$ kısmı
sadece $t \ge 0$ için anlamlı, çünkü ondan önce birim step fonksiyonu
sıfır. $u(t-\pi)\sin(t-\pi) $ kısmi ise $t \ge \pi$ için anlamlı. Elimizde
iki tane senaryo var aslında, o zaman bu fonksiyonu parçalı, senaryolu
olarak gösterebiliriz. </p>
<p>$$ 
f(t) = 
\left\{ \begin{array}{ll}
sin(t) &amp; 0 \le t \le \pi \\
sin(t) + (-sin(t)) &amp; t \ge \pi
\end{array} \right.
 $$</p>
<p>Terim $-\sin(t)$, $\sin(t-\pi)$'dan geldi, çünkü $\sin$'i $\pi$ kadar yana
kaydırırsak (altta kesik çizgili) </p>
<p><img alt="" src="22_10.png" /></p>
<p>elde edilen $-\sin(t)$'dir. Nihai formül</p>
<p>$$ 
f(t) = 
\left\{ \begin{array}{ll}
sin(t) &amp; 0 \le t \le \pi \\
0 &amp; t \ge \pi
\end{array} \right.
 $$</p>