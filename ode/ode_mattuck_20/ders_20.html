<h1>Ders 20</h1>
<!DOCTYPE html>
<html>
  <head>
    <title>Ders 20
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
<script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
</script>
</head>

<p>Konumuz Laplace Transformu ile diferansiyel denklem çözmek. Fakat onu
yapmadan önce, Laplace Transformunun mümkün olduğundan emin olmamız
gerekiyor. Bazılarınız düşünebilir, "ama hocam alttaki formül her zaman
hesaplanaz mı?"</p>
<p>$$ F(s) = \int_0^{\infty} f(t)e^{-st} \mathrm{d} t $$</p>
<p>Cevap hayır çünkü üstteki bir uygunsuz (improper) entegral, üst sınır
sonsuzluğa gidiyor ve bildiğimiz gibi uygunsuz entegraller her zaman bir
değere yaklaşmıyorlar (converge). </p>
<p>Laplace tranformunun mümkün olmasının kontrolü, entegre edilen $f(t)$'nin
"çok hızlı büyümemesi"yle alakalı. Fonksiyonun büyüyebilir tabii, ama
çok hızlı büyürse o zaman $e^{-st}$ ile çarpılmak onu aşağı çekemez, ve
entegralin tamamı bir değere yaklaşamaz. O zaman $f(t)$'nin olması
gerektiği şartı "üstel tipte (exponential type)" olarak tarif
edebiliriz. Yani </p>
<p>$$ |f(t)| \le C e^{kt}, \ \textit{ sabit } C &gt; 0, \forall t \ge 0 
\textit{ herhangi bir } k &gt; 0
$$</p>
<p>$f(t)$'nin mutlak (absolute) değerini kullandık, fonksiyonun eksi yönde mi,
artı yönde mi olduğu önemli değil, önemli olan büyüyüs (ya da küçülüs)
hızı. Bu arada, üstteki tanımda bir sürü dehşet hızla büyüyen fonksiyon
mümkün, mesela $e^{100t}$'yi düşünelim; bu fonksiyonun nasıl büyüdüğünü
gören var mı? Roket gibi yukarı fırlar, o kadar hızlı bir büyümeden
bahsediyoruz. Yani üstteki şart geniş bir yelpazedeki fonksiyonları
kapsayabilir, çok kısıtlayıcı sayılmaz. Bazı örnekler görelim.</p>
<p>$\sin(t)$ üstel tipte midir? Evet, çünkü $|\sin(t)| \le 1$ daha doğrusu
$|\sin(t)| \le 1 \cdot e^{0t}$. </p>
<p>Ya $t^n$? Bu fonksiyon da roket gibi yukarı fırlar ama acaba
karşılaştırılacak üstel fonksiyonda $k$'yi yeterince büyük yaparsak onun
üstesinden gelebilir miyiz? Şaşırtıcı gelebilir ama buna gerek yok, $k=1$
bu işi hallediyor. </p>
<p>$$ t^n \le M e^t, \ \textit{ M herhangi bir sabit }, \forall t &gt; 0 $$</p>
<p>Yani bu üstel tıp bir fonksiyon. Bunun tabii ki böyle olacağını tahmin
edebilirdik, geçen derste $t^n$'nin Laplace tranformunu hesapladık ne de
olsa (Laplace tranformu yapabilmek teoride her zaman üstel tıp olması
anlamına gelmiyor aslında, ama pratikte her zaman öyle), neyse, ama üstteki
karşılaştırma nasıl işledi? Şu hesabı yapalım</p>
<p>$$ \frac{t^n}{e^t} $$</p>
<p>İddia ediyorum ki üstteki ifade bir $M$ sabiti ile "sınırlanmıştır
(bounded by)", yani hep $M$'in altındadır. Kontrol etmek için yani</p>
<p>$$ \frac{t^n}{e^t} \le  M$$</p>
<p>sorusunu kontrol ederiz. Ya da onunla direk ilgili bir soru  $t \to \infty$ iken</p>
<p>$$ \frac{t^n}{e^t} \to ?$$</p>
<p>sorusunu. Üstteki bölüm sıfıra yaklaşır. Niye? Yine önceki dersten,
L'Hospital Kuralı sebebiyle! Bölümün sıfıra gitmesi ne anlama gelir? </p>
<p><img alt="" src="20_1.png" /></p>
<p>Bölüm sıfırda başlamıştır, ve sıfıra gider, ve sürekli bir fonksiyondur. Bu
demektir ki arada bir yerde muhakkak bir maksimum değere (max value)
sahiptir, bu noktaya $M$ dersek, bölüm $M$ tarafından sınırlandırılmıştır
diyebiliriz.</p>
<p>Şimdi üstel tip "olmayan" iki tane fonksiyon görelim. </p>
<p>Mesela $1/t$ üstel tip değildir. </p>
<p>$$ \int_0^{\infty} e^{-st}\frac{1}{t} \mathrm{d} t  $$</p>
<p>Entegralin sınırlarına bakalım, $t$ 0 yakında iken $e^{-st} \approx
1$. Geri kalan</p>
<p>$$ \int_0 \frac{\mathrm{d} t}{t} $$</p>
<p>ki üst sınırı belirtmedik, ne olursa olsun, bir noktaya yaklaşmaz, üstteki
fonksiyon $ln(t)$ gibidir, $ln(0)=-\infty$ değeridir zaten. O zaman $1/t$
üstel tip değildir, ve $1/t$'nin Laplace tranformu yoktur. </p>
<p>Bir bakıma üstteki fonksiyon "ise doğru başlamadığı" için üstel tip
olamamıştır, ta baştan sonsuzluk devreye girmiştir çünkü. Daha ilginç bir
örnek aşırı hızlı büyüyen bir fonksiyon. Mesela</p>
<p>$$ e^{t^2} $$</p>
<p>Bu fonksiyon üstel tip olamayacak kadar hızlı büyür. Çünkü </p>
<p>$$ e^{t^2} &gt; e^{kt} $$</p>
<p>$k$ ne kadar büyük olursa olsun üstteki ibare geçerlidir. </p>
<p>Çünkü sonsuza giderken $t^2 &gt; kt$ olur, $t&gt;k$'yi geçtikten sonra bu
olacaktır, evet oraya gelinceye kadar bayağı beklemek gerekebilir, ama
sonsuza giderken bu kesinlikle olur.</p>
<p>E o zaman $e^{t^2}$ içeren diferansiyel denklemleri nasıl çözeceğiz?
Laplace ile değil ama başka bir şekilde. Nasıl bir yol takip etmeliyiz?
Çözümü biz vermeyeceğiz, çünkü araştırmalarımızda öyle bir denklem hiç
karşımıza çıkmıyor. Tabiat $\sin, \cos$, $e$ içeren üstel fonksiyonları
sever, fizikte $e^{t^2}$ türünden hiçbir ifade görmedim, belki bu benim
cahilliğimle alakalı [hoca alçakgönüllülük yapıyor]. </p>
<p>Not: $e^{-t^2}$ başka bir hikaye. O y ekseninden aşağı, iki yana yayılan bir
fonksiyon üretir. </p>
<p>Şimdi Laplace Tranform ile diferansiyel denklem çözmeye gelelim. </p>
<p>Laplace ile çözmek ve şimdiye kadar kullandığımız yöntemlerle çözmek
arasında çok temel bazı farklılıklar var. </p>
<p>$$ y" + Ay' + By = h(t) $$</p>
<p>Şimdiye kadar gördüğümüz teknikler bu problemi bu haliyle çözerler. Ama
Laplace tranformu bir başlangıç şart problemine (initial value problem)
ihtiyaç duyar. Yani çözümden önce başlangıç şartını kesinlikle tanımlamanız
gerekir. </p>
<p>Peki bu değerleri bilmiyorsam ne yaparım? O değerler için değişkenler
atarız, </p>
<p>$$ y(0) = y_0, \ y'(0) = y_0' $$</p>
<p>ve böyle devam ederiz, çözümün içinde tabii ki $y_0,y_0'$ değerleri
olacaktır. Yani bir anlamda başlangıç değerleri yoksa bile "varmış gibi"
yapıyoruz, kıyasla diğer yöntemlerde varmış gibi yapmaya bile gerek
yoktu. Kimisine göre bu büyük bir eksik sayılabilir belki, kimisi için de
hiç önemli değildir. Biz ikinci bakış açısını bu derste takip edelim
isterseniz.</p>
<p>Bir türevin Laplace Tranformunu nasıl yaparım? Bir türevin Laplace'i
<em>cebirsel</em> bir fonksiyondur, yani kendisi türev olmayan, doğaüstü
(transcendental) olmayan bir $Y(s)$ fonksiyonu. </p>
<p>$Y(s)$ elde edilince, onu cebirsel yöntemlerle çözeriz. Her cebirsel
fonksiyon çözülebilir demiyoruz, ama Laplace'in bize sağladığı cebirsel
fonksiyonlar çözülebilir olacaktır. $Y$ fonksiyonları polinomlar içerirler, </p>
<p>$$ Y = \frac{p(s)}{q(s)} $$</p>
<p>$Y$'yi elde edince ne yaparız? Bu çözümün Laplace tranformudur, onu alıp
$\mathcal{L}^{-1}$ ile geriye gideriz ve aradığımız $y = y(t)$'yi buluruz. </p>
<p>ODE'den çözüme gitmek yerine ekstra Laplace basamağından geçmek, sonra
geriye gitmek acaip gibi gelebilir, ama çoğu zaman ODE'den direk çözüme
gitmek zor oluyor, fakat $Y(s)$'ten bir cebirsel çözüme ulaşmak kolay
oluyor. Zaten tranformun kendisi de kolay. Tabii ters Laplace biraz zor,
kısmı kesirler kullanılacak, tabloya bakılacak, vs. </p>
<p>Türevin Laplace Tranformuna gelelim,</p>
<p>$$ \mathcal{L}(f'(t)) $$</p>
<p>ifadesini nasıl tranform ederim? Girdi herhangi bir $f'$ olabileceğine
göre, elde edilmesi umulabilecek en iyi sonuç, öğeleri temel fonksiyon
$f$'i içeren bir şeyler olabilir. Başka bir şey bilmiyoruz. </p>
<p>$$ \mathcal{L}(f'(t)) = \int_0^{\infty} f'(t)e^{-st} \mathrm{d} t $$</p>
<p>Yani öyle bir işlem bulayım ki üstteki ifade $f'$ değil $f$ içersin, sonra
oradan $f$'in Laplace tranformuna geçeyim. </p>
<p>Peki bu işlem, bu cinlik ne olabilir? $f'$ den kurtulmak istiyorsam,
$e$'nin türevi önemli değilse ne yaparım? Parçalarla entegral (integration
by parts) kullanırım. </p>
<p>Bu arada bu metot İleri Analiz alanındaki en önemli tekniktir, her türlü
ilginç cinliğin temelinde bu metot yatar. Parçalarla entegral'in kendisi de
türevlerde çarpım kuralının tersten okunuşundan başka bir şey değil bu arada.</p>
<p>$$
= e^{-st}f(t) \bigg]_{0}^{\infty}  - \int_{0}^{\infty} -s e^{-st}f(t)\mathrm{d} t
$$</p>
<p>Soldaki ilk parçanın değeri için bir limit hesabı lazım</p>
<p>$$ \lim_{t \to \infty} \frac{f(t)}{e^{st}} = 0, s&gt;0
\textit{ eğer f(t) üstel tip ise }
$$</p>
<p>İşte önceden bahsettiğimiz kavram yine karşımıza çıktı. Üstteki limit
sadece $f$ üstel bir tip ise sıfıra gider. </p>
<p>$$
=  0 - f(0) + s \int_0^{\infty} f(t)e^{-st} \mathrm{d} t
$$</p>
<p>Formüle $f(0)$ var, işte başlangıç değeri bunun için lazım, oraya $f(0)$
koyabileyim diye. Geriye tek bir entegral kaldı, o da $f$'in Laplace
transformu! </p>
<p>$$=  0 - f(0) + s F(s) $$</p>
<p>$$=  s F(s) - f(0) $$</p>
<p>İkinci Türev</p>
<p>$f"$ için ne yaparız? Yine parçalarla entegral akla gelebilir, fakat bu
noktada, direk $f$ ile o zor. Ama </p>
<p>$$ f"(t) = [f'(t)]' $$</p>
<p>dersek, o zaman köşeli parantezin birinci türevi ile uğraşıyoruz demektir,</p>
<p>$$ = s \mathcal{L} (f'(t)) - f'(0)$$</p>
<p>$$ =  s[sF(s) -f(0)] - f'(0)$$</p>
<p>$$ =  s^2F(s) - sf(0) - f'(0)$$</p>
<p>$f(0),f'(0)$ problemin başlangıç değerleri, ki onlar bilinecek. Bazen
problemde bunlar sıfır olur, ya da problem öyle düzenlenir ki onlar sıfır
hale "getirilir", işler iyice kolaylaşır, vs.</p>
<p>Ornek</p>
<p>$$ y" - y = e^{-t}, \ y(0) = 1, y'(0)=0 $$</p>
<p>Bu problemi operatörler kullanarak çözmeyi biliyoruz. İki adım: önce sıfıra
eşitleyip homojen denklemi çözeriz, karakteristik polinomu alırız, kökleri
buluruz. Sonra özel çözümü buluruz, üstel cevap formülü (exponential
response formülü) bir ara devreye girer, ve en sonunda başlangıç
değerlerini yerine koyarız. Bayağı uzun bir işlem olur. </p>
<p>Bu çözüm Laplace ile çok daha kolay. Fonksiyonun transformuna $Y$ dersem,
$y"$ transformu</p>
<p>$$ s^2Y - s - 0$$</p>
<p>geri kalanı</p>
<p>$$ s^2Y - s - Y = \frac{1}{s+1}$$</p>
<p>$Y$'yi yanlız bırakalım</p>
<p>$$ (s^2-1)Y = \frac{1}{s+1} + s $$</p>
<p>Eşitliğin sağ tarafındaki terimler birleştirilebilir, bunu yapmak bazen
iyidir, bazen kötüdür, tecrübeye göre karar vermek gerekir. </p>
<p>$$ (s^2-1)Y = \frac{s^2+s+1}{s+1} $$</p>
<p>Biliyoruz ki</p>
<p>$$ s^2-1 = (s+1)(s-1) $$</p>
<p>O zaman </p>
<p>$$ Y = \frac{s^2+s+1}{(s+1)^2(s-1)} $$</p>
<p>Kismi kesirler </p>
<p>$$ = \frac{}{(s+1)^2} + \frac{}{s+1} + \frac{}{s-1} $$</p>
<p>Lisede bu tekniği görenleriniz olabilir, ve lisede üstteki gibi bir
problemde ekstra bir $s+1$ böleni kullanmazlar genelde. Fakat üç kesir
yerine iki kesir kullanırsanız, bölümde sabitler elde edemezsiniz. </p>
<p>Kesirleri elde etmek için "üzerini kapatma" yöntemi, defterde elimizi bir
bölen üzerine koyarak onu kapatmaktan geliyor, $Y$'de  $s-1$'in
üzerini kapatıp $s=1$ deriz, $3/4$ çıkar. $(s+1)^2$'nin üzerini kapatalım,
$s=-1$, sonuç $-1/2$. </p>
<p>Tek başına $s+1$ biraz daha ikircikli. Kare formülünü açarsak,
$(s+1)(s+1)$, ve tek birini kapatırsak, diğeri tüm böleni sıfır yapar,
kesirin alt kısmı sıfır olamaz, sonuç sonsuz olur. Başka bir teknik lazım. </p>
<p>Dert degil, bildiklerimizi yerine koyar, $s=0$ dersek, </p>
<p>$$ = \frac{-1/2}{(s+1)^2} + \frac{C}{s+1} + \frac{3/4}{s-1} $$</p>
<p>$$ -1 = -\frac{1}{2} + C - \frac{3}{4}$$</p>
<p>$$ C = \frac{1}{4} $$</p>
<p>$C$'yi yerine koyarsak</p>
<p>$$ \_\_\_ + \frac{1}{4}e^{-t}  + \frac{3}{4}e^t  $$</p>
<p>Kalan $\_\_\_$ için böleni $(s+1)^2$ olan kesir gelecek. </p>
<p>$$ t \leadsto \frac{1}{s^2} $$</p>
<p>işe üstel kaydırma formülü ile </p>
<p>$$ te^{t} \leadsto \frac{1}{(s+1)^2} $$</p>
<p>başında $-1/2$ var</p>
<p>$$ -\frac{1}{2}te^t + \frac{1}{4}e^{-t}  + \frac{3}{4}e^t  $$</p>
<p>Bu arada eski metotla karşılaştırmak gerekirse parçalar</p>
<p>$$ 
\underbrace{-\frac{1}{2}te^t}_{\textrm{özel çözüm}} + 
\underbrace{\frac{1}{4}e^{-t}  + \frac{3}{4}e^t}_{\textrm{tamamlayıcı, genel çözüm}}
$$</p>
<p>olarak tekabül eder. Genel çözümde $c_1,c_2$'nin Laplace tarafından
otomatik olarak hesaplandığını görüyoruz. </p>