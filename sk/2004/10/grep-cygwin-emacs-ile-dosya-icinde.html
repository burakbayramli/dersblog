<h1>Grep + Cygwin + Emacs ile Dosya İçinde Kelime Arama</h1>
<p>Birçok dosya içinde, belli bir metni aramak için, Unix üzerinde   </p>
<p>find . -name '*.java' -exec grep -n 'aranankelime' \;</p>
<p>.. gibi bir ifade kullabiliyoruz. Windows üzerinde de bazı görsel seçenekler mevcut.   </p>
<p>Programcıların ellerin sürekli klavye üzerinde olarak kodlaması daha
isabetli olduğu için, metin arama gibi monoton işlerin Emacs aracılığı
ile 'komut satırından' işlemiz daha isabetli olabilir. Hattâ, bulunan
sonuçların Emacs üzerinden 'ziyaret edilebilir' bir liste halinde
gösterilmesi güzel olur.</p>
<p>Not: Unix üzerinde Emacs kullanlar için değişiklik yapmaya gerek
yok. Bu kullanıcı arkadaşlarımız "ESC x grep-find" komutu ile, metin
aramayı derhal başlatabilirler. Bu yazımız, Windows NT üzerinde Emacs
kullanıcıları için, ek uzatmaları anlatmak içindir.</p>
<p>Önce, evvelki yazılarda bahsettiğimiz Cygwin ürününü indirmeniz
gerekiyor. Cygwin, bildiğimiz gibi Unix komut satır özelliklerini
Windows'a taşıyor.</p>
<p>Cygwin kurulduktan sonra, Emacs ile bağını oluşturmak için şu
eklentiyi kurmamız gerekecek. Bu dosyayı C:/SizinEmacsDizini/site-lisp
dizini altına bırakabilirsiniz.</p>
<p>Bu yapıldıktan sonra, Emacs'e grep-find komutunu cygwin üzerinden
işletmesini bildirmek için, .emacs ayartanım dosyasında şu ibareleri
ekleyin.</p>
<p>(setenv "PATH" (concat "c:/cygwin/bin;" (getenv "PATH")))
(setq exec-path (cons "c:/cygwin/bin/" exec-path))
(require 'cygwin-mount)
(cygwin-mount-activate)</p>
<p>Ek olarak grep-find komutunu, meselâ Control-c Control-g ikilisine
bağlamak için aşağıdaki ayarları yapın.</p>
<p>(global-set-key "\C-c\C-g" 'grep-find)  </p>
<p>Evet. Artık Emacs'i tekrar başlattıktan sonra, metinyazar programını
terketmeden istediğiniz arama işlemini yapabilirsiniz. Ikidebir fare
ile oraya buraya tıklamaya gerek yok! Örnek bir çıktıyı aşağıda
görüyoruz.</p>
<p><img alt="" src="emacs_cygwin_find.jpg" /></p>