<!DOCTYPE html>
<html>
  <head>
    <title>Materyel Mekaniği - 2
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>Materyel Mekaniği - 2
</h1>

<p>Direk Direngenlik Metotu (Direct Stiffness Method)</p>
<p>Direngenlik metotunu anlamak için direngenlik matrisi kavramını işlemek
gerekir. Bu konuya biraz [5]'de değindik. Bir öğe grubunun, sistemin direngenlik
matrisi düğümsel yer değişimler $d$ ile düğümsel kuvvetler $F$'yi ilintilendiren
bir $K$ matrisidir, öyle ki [4, sf. 34]</p>
<p>$$
F = K d
$$</p>
<p>eşitliği geçerlidir. Alttaki gibi bir sistem olsun,</p>
<p><img alt="" src="phy_020_strs_06_03.jpg" /></p>
<p>Sistemde bir yay görülüyor, bu yay üzerinde iki tane düğüm noktası seçtik,
onları takip edeceğiz, düğüm 1 ve 2. Düğümlerdeki yer değişimler $u_1,u_2$
olsun, yaydaki toplam değişim $\delta = u_1 - u_2$. Uygulanan kuvvet $T$
ise bir sabit $k$ üzerinden $T = k \delta$ eşitliği ortaya atılabilir.</p>
<p>Direngenlik matrisine gelirsek, sistemdeki tüm yer değişimleri şöyle gösterebiliriz,</p>
<p><img alt="" src="phy_020_strs_06_04.jpg" /></p>
<p>Sağ uçta yay $T$ kuvveti ile çekiliyorsa, bu durum sol uçta $-T$ tepkisel
kuvvete sebep olur. Ayrıca $u_1$'in sol yönü işaret ettiğine dikkat, çünkü yer
değişimin yönü pozitif yönün tersinde, yaydaki takip edilen nokta başlangıç
anının sol tarafında kalıyor, bu sebeple yön eksi.</p>
<p>$$
f_{1x} = -T, \quad f_{2x} = T
$$</p>
<p>Hepsini bir araya koyarsak</p>
<p>$$
T = -f_{1x} = k (u_2 - u_1)
$$</p>
<p>$$
T = f_{2x} = k (u_2 - u_1)
$$</p>
<p>Yani</p>
<p>$$
f_{1x} = k(u_1 - u_2)
$$</p>
<p>$$
f_{2x} = k(u_2 - u_1)
$$</p>
<p>Matris formunu kullanarak,</p>
<p>$$
\left[\begin{array}{ccc}
f_{1x} \\ f_{2x}
\end{array}\right] = 
\left[\begin{array}{ccc}
k &amp; -k \\ -k &amp; k
\end{array}\right]
\left[\begin{array}{ccc}
u_1 \\ u_2
\end{array}\right]
$$</p>
<p>İfadenin ortasındaki 2 x 2 matrisi direngenlik matrisidir.</p>
<p>Üstdüşüm (Superposition)</p>
<p>Eğer iki tane yay sistemini birbiriyle bağlı olarak işlemek istersek [4, sf. 38],
üstdüşüm tekniği kullanılabilir. Üstdüşüm basit bir matris toplamı ile
yapılabiliyor. Alttaki örneğe bakalım,</p>
<p><img alt="" src="phy_020_strs_06_02.jpg" /></p>
<p>İki yay var, birbirlerine bağlılar, iki yayın sabitleri $k_1$, $k_2$
olsun. Her iki yayın direngenlik matrisi ayrı ayrı (tekabül eden yer değişim
değişkenleri matris kolon etiketi olarak gösteriliyor),</p>
<p>$$
k^{(1)} =
\begin{array}{cc} &amp; \begin{array}{cc} u_1 &amp; u_3 \end{array} \\ &amp;
\left[
\begin{array}{cc}
k_1 &amp; -k_1 \\ -k_1 &amp; k_1
\end{array}
\right]
\end{array} 
\qquad
k^{(2)} =
\begin{array}{cc} &amp; \begin{array}{cc} u_3 &amp; u_2 \end{array} \\ &amp;
\left[
\begin{array}{cc}
k_2 &amp; -k_2 \\ -k_2 &amp; k_2
\end{array}
\right]
\end{array}
$$</p>
<p>İki yay sistemini tek sistem haline getirmek aslında basit bir matris
toplamından ibaret fakat bu matrisin kolonları aynı değişkenlere tekabül ediyor
olmalı. O zaman her iki 2 x 2 matrisi genişletip 3 x 3 matrisi haline
getirirsek, değişken etiketlerini eşitlersek bu yeni iki matrisi
toplayabiliriz.</p>
<p>$$
k^{(1)} =
\begin{array}{cc} &amp; \begin{array}{ccc} u_1 &amp; u_2 &amp; u_3 \end{array} \\ &amp;
\left[
\begin{array}{ccc}
k_1 &amp; 0 &amp; -k_1 \\
0 &amp; 0 &amp; 0 \\
-k_1 &amp; 0 &amp; k_1
\end{array}
\right]
\end{array} \qquad
k^{(2)} =
\begin{array}{cc} &amp; \begin{array}{ccc} u_1 &amp; u_2 &amp; u_3 \end{array} \\ &amp;
\left[
\begin{array}{ccc}
0 &amp; 0 &amp; 0 \\
0 &amp; k_2 &amp; -k_2 \\
0 &amp; -k_2 &amp; k_2
\end{array}
\right]
\end{array} \qquad
$$</p>
<p>Dikkat edilirse mesela ilk matrisin $u_2$ kolonu tamamen sıfır çünkü 2 x 2
halindeki $k^{(1)}$ matrisinde bu değişken yoktu. Yeni genişletilmiş matrise
geçerken olmayan değişkenin kolonunu sıfırlarsak aslında aynı matrisi elde etmiş
oluruz.</p>
<p>Artık iki matrisi toplayabiliriz,</p>
<p>$$
\left[\begin{array}{ccc}
k_1 &amp; 0 &amp; -k_1 \\
0 &amp; k_2 &amp; -k_2 \\
-k_1 &amp; -k_2 &amp; k_1+k_2
\end{array}\right]
\left[\begin{array}{c}
u_1 \\ u_2 \\ u_3
\end{array}\right] =
\left[\begin{array}{c}
F_{1x} \\ F_{2x} \\ F_{3x}
\end{array}\right]
$$</p>
<p>Sınır Şartları (Boundary Conditions)</p>
<p>Resimde gösterilen örnekte sol tarafın duvara sabitlendiğini görüyoruz.
Sabitlenme demek notasyonumuz itibariyle $u_1 = 0$ demektir. Bu bir
sınır şartıdır, onu bir şekilde sistemimize dahil etmemiz gerekir.
Değeri üstteki sistemde yerine koyarsak,</p>
<p>$$
\left[\begin{array}{ccc}
k_1 &amp; 0 &amp; -k_1 \\
0 &amp; k_2 &amp; -k_2 \\
-k_1 &amp; -k_2 &amp; k_1+k_2
\end{array}\right]
\left[\begin{array}{c}
0 \\ u_2 \\ u_3
\end{array}\right] =
\left[\begin{array}{c}
F_{1x} \\ F_{2x} \\ F_{3x}
\end{array}\right]
$$</p>
<p>Matris sistemini cebirsel olarak tekrar açarsak,</p>
<p>$$
k_1(0) + (0) u_2 - k_1 u_3 = F_{1x}
$$</p>
<p>$$
0(0) + k_2 u_2 - k_2 u_3 = F_{2x}
$$</p>
<p>$$
-k_1 (0) - k_2 u_2 + (k_1+k_2) u_3 = F_{3x}
$$</p>
<p>elde edilir. Bu sistemde sadece ikinci ve üçüncü denklemi matris olarak
yazabiliriz,</p>
<p>$$
\left[\begin{array}{cc}
k_2 &amp; -k_2 \\ -k_2 &amp; k_1 + k_2 
\end{array}\right]
\left[\begin{array}{c}
u_1 \\ u_2
\end{array}\right] =
\left[\begin{array}{c}
F_{2x} \\ F_{3x}
\end{array}\right]
$$</p>
<p>Bu son matrisi elde etmek için bir anlamda önceki matrisin birinci satırı ve
kolonunu dışarı attık, kenara ayırdık, ve kalanlarla yeni bir sistem yarattık.
Fakat dikkat bu $F_{1x}$ sıfır demek değildir, onun hala bir ifadesi var,
$F_{1x} = -k_1 u_3$, ve bu eşitliği bir kez sistemin geri kalanının çözdükten
sonra dönüp ayrıca bulmamız gerekiyor.</p>
<p>Devam edelim, yeni sistemi çözersek,</p>
<p>$$
\left[\begin{array}{ccc}
u_2 \\ u_3
\end{array}\right] =
\left[\begin{array}{cc}
k_2 &amp; -k_2 \\ -k_2 &amp; k_1 + k_2 
\end{array}\right]^{-1}
\left[\begin{array}{c}
F_{2x} \\ F_{3x}
\end{array}\right]
$$</p>
<p>$$
= \left[\begin{array}{cc}
\dfrac{1}{k_2} + \dfrac{1}{k_1} &amp; \dfrac{1}{k_1} \\
\dfrac{1}{k_1} &amp; \dfrac{1}{k_1} 
\end{array}\right]
\left[\begin{array}{c}
F_{2x} \\ F_{3x}
\end{array}\right]
$$</p>
<p>$u_2,u_3$ bir kez elde edildikten sonra $F_{1x} = -k_1 u_3$ formülü
ile $F_{1x}$ elde edilebilir.</p>
<p>Euler-Bernoulli Kirişleri (Beams)</p>
<p><img alt="" src="phy_020_strs_02_09.jpg" /></p>
<p>Mühendislikte, özellikle inşaat mühendisliğinde kirişler yaygın bilinen
bir konudur. Bir kiriş bağlamında</p>
<ul>
<li>Kaykılma Kuvvet Fonksiyonu $V(X_1)$</li>
<li>Bükülme Moment Fonksiyonu $M(X_1)$</li>
<li>Saptırma (Deflection) Fonksiyonu $y(X_1)$</li>
</ul>
<p>gibi kalemlerle ilgileniyor olabilirim. Bu kalemlerden ilk ikisi çok basittir.
Üçüncü hesap kirişin "servis edebilir" olup olmadığını söyleyebilir mesela, ki
insanlar bu kirişin üstünde yürüdüğünde oraya buraya savrulmasınlar (saptırma bu
hesabı bize verebilir). İşte üstteki türden hesapları yapabilmek için
Euler-Bernoulli kiriş faraziyesinden yola çıkmak yaygın bir yaklaşımdır.  Bu
önkabuller nelerdir?</p>
<ul>
<li>Deformasyonlar ufak: Bu doğal bir varsayım, inşaat mühendisliğinde
     mesela eğer ortada bir deprem yok ise çok büyük şekil değişiklikleri
     beklemeye gerek yok. </li>
<li>Kiriş lineer elastik eşyönlü (isotropic) maddeden yapılmış: inşaat
     mühendisliğindeki çelik kirişlerin zaten böyle olduğu farz edilir.</li>
<li>Poisson oranı etkileri yoksayılır.</li>
<li>Düzlem bölümler düzlem kalır (plane sections remain plain). Boyu
     eninden çok daha fazla olan nesnelerde bu doğrudur, fakat daha ufak
     parçalarda varsayım tutmayabilir.</li>
</ul>
<p>İç Kuvvetler - Kaykılma ve Bükülme Momenti</p>
<p><img alt="" src="phy_020_strs_02_10.jpg" /></p>
<p>Kirişin ufak bir bölümüne odaklanıyoruz ve oradaki kuvvetleri listelemeye
uğraşıyoruz. Üstte birinci resimdeki parçaya bakıyoruz, eksenler yatay $X_1$
dikey $X_2$, ve parça yatay $\mathrm{d} X_1$ genişliğinde, üzerinde dağıtık yük $q$
var. Unutmayalım bir parçayı kesip çıkartınca onun üzerindeki kuvvetler hayali
olarak ortaya "saçılır", bu saçılma çekiş vektörleri kadar çetrefil değil
muhakkak (çünkü önkabullerle pek çok şeyi burada basitleştirdik) ama üç tane
temel kuvvet olduğunu biliyoruz.</p>
<p>Kuvvetlerden ilki üstteki resimde soldan birinci, normal kuvvet $N$. Bu kuvvet
parçanın sol tarafında $N$, sağ tarafında $N$'deki ($X_1$'e göre) değişim çarpı
$X_1$'deki değişim. Aynı parçayla ve resimle devam ediyoruz, soldan ikinci
resimde kaykılma kuvveti $V$ var, aynı değişim matematiği orada da var, ve
nihayet soldan üçüncü resimde bükülme momenti, benzer matematik.</p>
<p>Kuvvet denge denklemi yazarsak dikey yöndeki toplam kuvvetlerin sıfır olması
gerekir, yatay aynı şekilde,</p>
<p>$$
\sum F_{X_2} = V - \left( V + \frac{\mathrm{d} V}{\mathrm{d} X_1} \mathrm{d} X_1 \right) + q \mathrm{d} X_1 = 0
$$</p>
<p>Not: Dağıtık yük $q$ birim uzunluğa düşen kuvvettir, $N/m$, bu sebeple $q$ bir
uzunluk olan $\mathrm{d} X_1$ ile çarpılınca kuvvet elde edilir.</p>
<p>$V$'ler iptal olur, geriye kalanları tekrar düzenlersek</p>
<p>$$
\frac{\mathrm{d} V}{\mathrm{d} X_1} \mathrm{d} X_1 = q \mathrm{d} X_1 
$$</p>
<p>Eşitliğin her iki tarafında $\mathrm{d} X_1$ var, onları da iptal edersek,</p>
<p>$$
q = \frac{\mathrm{d} V}{\mathrm{d} X_1}
\qquad (3)
$$</p>
<p>Böylece kirişin üzerindeki dağıtık yük ile aynı kiriş üzerindeki kaykılma
kuvveti arasında bir ilişkiyi ortaya çıkarmış oldum. </p>
<p>Momentler için de benzer bir denge formülü ortaya çıkartabilirim. Moment hesabı
için bir nokta seçilmeli, ufak parçanın sağ noktasını baz alıyorum (resimde
işaretli),</p>
<p><img alt="" src="phy_020_strs_02_11.jpg" /></p>
<p>Referans nokta gerekli çünkü hatırlarsak moment bir nokta etrafındaki
döndürmeye bağlıdır, kuvvet dönüş çapına teğet olan kuvvettir. O zaman </p>
<p>$$
\sum M_{X_3} = -M + \left( M + \frac{\mathrm{d} M}{\mathrm{d} X_1} \mathrm{d} X_1 \right) -
V \mathrm{d} X_1 - q \mathrm{d} X_1 \left( \frac{\mathrm{d} X_1}{2}  \right) = 0
$$</p>
<p>Formüldeki $\mathrm{d} X_1 / 2$ nereden çıktı? Moment için bir kuvvet uygulama uzaklığı
lazım, uzaklık için de tek bir noktayı seçmek gerekli; bu sebeple $q$'nun etki
ettiği bölgedeki kuvveti tek bir noktaya yapılıyormuş gibi farzediyoruz, o
bölgenin tam ortasına, yani $- \mathrm{d} X_1 / 2$ noktasına.  Kuvvet büyüklüğü için o
tüm alana etki eden kuvveti bulmak lazım, $q \mathrm{d} X_1$.</p>
<p>Devam edelim, $M$ terimleri iptal olur, kalanları tekrar düzenleriz,</p>
<p>$$
V \mathrm{d} X_1 + \frac{q}{2} \mathrm{d} X_1^2 = \frac{\mathrm{d} M}{\mathrm{d} X_1} \mathrm{d} X_1
$$</p>
<p>Eşitliğin her yerini $\mathrm{d} X_1$'e bölelim,</p>
<p>$$
V + \frac{q}{2} \mathrm{d} X_1 = \frac{\mathrm{d} M}{\mathrm{d} X_1} 
$$</p>
<p>$\mathrm{d} X_1 \to 0$ iken limiti alırsak, eşitliğin solundaki ikinci terim yokolur,</p>
<p>$$
V = \frac{\mathrm{d} M}{\mathrm{d} X_1}
\qquad (4)
$$</p>
<p>Böylece bir eşitlik daha elde ettim, kaykılma kuvveti $X_1$'e göre momentteki
değişim oranına eşit. Bir önceki eşitlik yük ve kaykılma, bu eşitlik kaykılma ve
moment arasında idi. Bu ilişkiler Statik (Statics) dersinden geliyor, onları
bulmak kolaydı.</p>
<p>Kaynaklar</p>
<p>[1] Kim, <em>Introduction to Non-linear Finite Element Analysis</em></p>
<p>[2] Petitt, <em>Intro to the Finite Element Method</em>, University of Alberta,
    <a href="https://www.youtube.com/watch?v=2iUnfPRk6Ro&list=PLLSzlda_AXa3yQEJAb5JcmsVDy9i9K_fi">https://www.youtube.com/watch?v=2iUnfPRk6Ro&amp;list=PLLSzlda_AXa3yQEJAb5JcmsVDy9i9K_fi</a></p>
<p>[3] Adeeb, <em>Introduction to Solid Mechanics, Online Book</em>,
    <a href="https://engcourses-uofa.ca/books/introduction-to-solid-mechanics/">https://engcourses-uofa.ca/books/introduction-to-solid-mechanics/</a></p>
<p>[4] Logan, <em>A First Course in the Finite Element Method</em></p>
<p>[5] Bayramlı, <em>Hesapsal Bilim, Ders 1-8</em></p>
          <br/><a href="../index.html">Yukarı</a>
        </section>          
      </div>
    </body>
</html>
