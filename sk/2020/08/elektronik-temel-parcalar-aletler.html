<h1>Elektronik, Ölçüm, Temel Parçalar</h1>
<p>Ölçüm Aleti</p>
<p>Ciddi elektronik işlerine başlamadan önce bir ölçüm aleti almak iyi
olur, pek çok farklı ölçümü yapabilen bir alet, dijital daha iyi,
alttaki gibi. Bu bizim aldığımız bir gereç çok pahalı değil,</p>
<p><img width="340" src="multimeter.jpg"/></p>
<p>Bu alet direnç, amper, voltaj ölçebiliyor, ve bu son ikisini hem
alternatif hem düz akım için yapabiliyor. Voltaj, direnç için kablolar
resimde görüldüğü gibi olmalı, eğer akım ölçülecekse o zaman kırmızı
kablo ya mA ya da 20A diyen sokete sokulur, ölçülecek akım kuvvetine
göre bu seçim yapılmalıdır. Ayrıca hem voltaj hem amper ölçülmeden
önce kadranda doğru yerin seçilmiş olması önemli, mesela 2 ile 20 volt
arası düz akım voltaj ölçmek istiyorsak kadran sağ alt kısımda üstü
düz çizgili V altında, portakal renkli 20 noktasını gösteriliyor
olmalı.</p>
<p>Breadboard</p>
<p>Elektronik prototipleme, bir devreyi hemen birleştirip sonucu görmek,
test ortamı kurmak için breadboard ise yarar.</p>
<p><img alt="" src="breadboard.jpg" /></p>
<p>Resimde sol kısımda görülen daire içindeki kısım bir dikey iletken
kısım, her bir dikey çizgi üzerine düşen delik birbiriyle bağlantılı
(iletken). Ortada görülen öbekler ise, mesela sağda daire ve kırmızı
çizgi ile gösterdiğimiz bir örnek hat ise kendi içinde yatay
iletken. Yani mesela bir direnç ile bir diyot bağlamak istiyorsak,
direnç bacağını bir delikten, sonra aynı yatay çizgide olan başka bir
deliğe diyot sokunca, bu iki bileşeni bağlamış oluyoruz.</p>
<p>Sağ ve soldaki yatay iletken kısımlar çoğunlukla pilden, ya da başka
bir yerden gelen dış akımı devreye vermek için kullanılır.</p>
<p>Bazıları breadboard ile prototipledikleri devreleri olduğu gibi
kullanmak isteyebiliyorlar, bu gibi ihtiyaçlar için mini
breadboard'lar bile var, üstüne gerekli birkaç öğeyi koyup, birkaç
kablo ile bağlayıp kullanıma geçebiliyoruz. Tabii daha ciddi nihai
devre üretimi için lehimleme daha iyi oluyor fakat hobi ortamı, ciddi
prototipleme için olabilir.</p>