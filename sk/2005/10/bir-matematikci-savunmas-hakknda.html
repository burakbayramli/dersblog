
<!DOCTYPE html>
<html>
  <head>
    <title></title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1></h1>
<h1>Bir Matematikçi'nin Savunması Hakkında</h1>

<p>Bu yazıda, İngiliz matematikçi Hardy'nin kitabından [1]
bahsedeceğiz. Bu kitapta katılmadığımız bazı görüşlere cevap vermek,
ve aynı zamanda matematiğin çeşitleri, zorlukları hakkında bazı
düşünceleri paylaşmayı amaçlıyoruz.  Şahsi görüşümüze göre, Hardy'nin
"Bir Matematikçinin Savunması" adlı eseri, Charles Snow'un İki Kültür
[2] adlı kitabı ile beraber okunmalıdır. Charles Snow, Hardy ile aynı
yıllarda Cambridge üniversitesi'nde araştırma yapmış, hem bilim, hem
de edebiyat dünyasına aynı derecede yakın olan ender bir
insandı. Eseri olan İki Kültür, bu iki dünyanın arasındaki farkları
ortaya çıkaran önemli bir yapıttır.</p>

<p>İki kültür arasındaki farkları açıklarken Snow, içinden çıktığı bilim
dünyasının ilginç simâlarını tanıtmış, ve çuvaldızı bazen kendisine de
batırmaktan kaçınmamıştır.  Snow'dan öğrendiğimize göre, üniversitede
olduğu zamanlar Cambridge Üniversitesi'nde yaygın bir "uygulamalı
bilimci/temel bilimci" ayrımı vardır. Snow, bu zamandan şöyle
bahseder: "Mühendisler ve uygulamalı bilim karşısında temel bilimciler
genelde donuk bir tavır takınır. Onlarla bir türlü ilgilenmezler. Bu
alandaki sorunların çoğunun düşünsel açıdan temel bilimlerin
ilgilendiği sorunlar kadar çaba istediğini, bulunan çözümlerin çoğunun
da onların çözümleri kadar tatmin edici ve güzel olduğunu fark
etmezler. Galiba, bu ülkede (İngiltere) sık rastlanan, mümkün olan her
yerde yeni bir züppelik bulma, eğer yoksa bir yenisini icat etme
ihtirasının da keskinleştirdiği içgüdüler, onları, uygulamalı
bilimlerin ikinci sınıf kafalara göre bir uğraş olduğu kanısını
sorgusuz sualsiz benimsemeye iter. Bunu böyle kesin bir edayla dile
getiriyorum, çünkü otuz yıl önce ben kendim de tam olarak bu
kanıdaydım" [3]</p>

<p>Snow baştaki fikirlerini değiştirerek, II. Dünya Savaşında sanayi ile
yakın alâka kurması gerektiği için, mühendisliğe daha bir saygı
kazanmıştır. Son vardığı fikrini şöyle belirtiyor: "Birini uçak
tasarlarken görürseniz, parçacık fiziğinde bir deney yaparken yaşanan
-estetik, düşünsel, ahlâki- deneyimin aynısını yaşadığını fark
edersiniz" [4] Hardy, bu görüşlerin benzerini, "temel matematiğe karşı
bilimde kullanılan matematik" bağlamında savunuyordu. Hardy'ye göre,
asıl/gerçek/zor olan matematik "yararsız" olmalıydı.  Yararsız
matematik hakkındaki Hardy'nin görüşlerini tarih biraz geçersiz
kılmıştır dersek yeridir. Meselâ en yararsız gözüken sayılar teorisi
(hatta bu örnek Hardy'nin kendisi tarafından da kullanılmıştır),
şifreleme sistemlerinde büyük uygulama alanı bulmuştur. Burada ünlü
matematikçi Lobachevksy'nin sözleri daha geniş ve daha uygundur
sanıyorum: "Ne denli soyut olursa olsun, hiçbir matematiksel çalışma
yoktur ki, bir gün gerçek dünyada olup bitenlere uygulanma olasılığı
bulmasın" [5].  Yâni aslında Hardy'nin görüşlerine ekleme yapıp,
tersine çevirerek şöyle düzeltmek gerekir: "Herşeyi uygulama
merceğinden görmeyelim. En yararsız gözüken matematik bile, bir gün
kendisine uygulama sahası bulacaktır. Matematik için matematikten,
yararsız olduğu düşüncesi ile uzaklaşmayalım".</p>

<p>Bizce, bilim dalı seçme meselesi bir mizaç meselesidir. Eğer, kesin ve
değişmez gerçeklere meraklı, felsefi yapılar kurmaya meyilli, ve ne
olduğunu merak eden türden bir insansanız, matematik için matematik
sizin içindir.  Eğer, doğada neler olduğunu merak ediyorsanız, ve
oldukça ileri matematiksel yöntemlerle kuramlarınızı modellemek [6]
istiyorsanız, temel bilim ve uygulamalı matematik sizin içindir.  Eğer
olanları kontrol etmek istiyorsanız, doğa yasalarını kullanarak
emrinize almak, bunun ile doğa üzerinde güç kazanmak istiyorsanız,
mühendislik size göredir.</p>

<p>Yazmak Hakkında</p>

<p>Şimdi gelelim, Hardy'nin evirilse de çevirilse de düzeltilemeyecek
olan son görüşüne: "Açıklama, eleştiri, övgü ikinci sınıf beyinlerin
işidir". Ünlü fizikçi Richard Feynman bu sözleri duysa herhalde
mezarında ters dönerdi. Kendisi yıllarca, Caltech üniversitesi 1. ve
2. sınıf öğrencilerine Fiziğe Giriş dersi vermişti. Feynman'a göre,
"bir şeyin özünü anlamışsak, onu her düzeyde anlatabilirdik". Bu konu
hakkında Feynman'ın arkadaşı David Goodstein şunu anlatır.  "Bir gün
Feynman'a şöyle dedim: "Dick, bana öyle izah et ki, 1/2 spinli
parçacıkların neden Fermi-Dirac istatistiğine uyduğunu
anlayabileyim. Feynman, dinleyici kitlesini aklınca şöyle bir tartarak
"Bu konuda bir birinci sınıf dersi hazırlayacağım" demişti. Fakat
birkaç gün sonra geri gelip "Yapamayacağım. O konuyu birinci sınıf
düzeyine indirgeyemiyorum. Aslında bu, onu iyice anlamadığımızı
gösteriyor" demişti" [7].  Feynman, çok iyi bir hocaydı, ve öğretmek,
öğretmek teknikleri hakkında sürekli düşünen bir insandı. Nobel ödülü
kazanmış bir fizikçi olduğuna göre, Hardy'nin yazanlar, öğretenler
hakkındaki görüşlerinin ne derece geçersiz olduğu belli olmaktadır.
Kaynakça * [1] G.H. Hardy, Bir Matematikçi'nin Savunması, Tübitak *
[2] C.P. Snow, "İki Kültür", Tübitak * [3] C.P. Snow, "İki Kültür",
Tübitak, s. 125 * [4] C.P. Snow, "İki Kültür", Tübitak, s. 166 * [5]
Cemal Yıldırım, "Matematiksel Düşünce, Remzi Kitabevi, s. 122 * [6]
Matematiksel Modelleme (Sayilar ve Kuramlar makalesi) * [7]
D.L. Goodstein, J.R. Goodstein, "Feynman'ın Kayıp Dersi", s. 37</p>

          <br/><a href="../index.html">Yukarı</a>
        </section>          
      </div>
    </body>
</html>
