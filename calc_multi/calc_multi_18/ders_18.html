<!DOCTYPE html>
<html>
  <head>
    <title>Ders 18
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>Ders 18
</h1>

<p>Çift Entegrallerde Değişken Değişimi </p>
<p>Örnek </p>
<p>Bir elipsin alanını bulmak istediğimizi düşünelim. </p>
<p><img alt="" src="18_1.png" /></p>
<p>$$ \bigg(\frac{x}{a}\bigg)^2 + \bigg(\frac{y}{b}\bigg)^2 = 1 $$</p>
<p>Formül çember formülüne benziyor, tek fark $x,y$ kordinatları farklı
şekillerde tekrar ölçeklenmişler (rescale). Elipsin alanını hesaplayalım. </p>
<p>Diyelim ki </p>
<p>$$ \int \int \mathrm{d} x \mathrm{d} y $$</p>
<p>olarak başladık. Ve</p>
<p>$$ \bigg(\frac{x}{a}\bigg)^2 + \bigg(\frac{y}{b}\bigg)^2 &lt; 1 $$</p>
<p>olmak üzere $x,y$ üzerinden entegral alacağız. Sınırları ayarlamak, vs. gibi
işlere hemen girişebiliriz, fakat bu iş arap saçına dönebilir. Bu işi yapmanın
en iyi yolu da değildir.</p>
<p>Bu şekil bir çember olsaydı hemen kutupsal kordinata geçebilirdik, fakat üstteki
durumda bunu hemen yapamayız. Fakat elips kenarlarından bir basılmış çemberdir,
o zaman çemberi $a,b$ ile tekrar ölçeklersek, elips problemimizi bir çember
problemine indirgeyebiliriz.</p>
<p>$$ \frac{x}{a} = u, \frac{y}{b} = v $$</p>
<p>O zaman alan şöyle tanımlanabilir </p>
<p>$$ \int \int_{u^2 + v^2 &lt; 1} \mathrm{d} x \mathrm{d} y $$</p>
<p>Ama hala $dx,dy$ ile ne yapacağımıza karar vermedik. </p>
<p>$$ \mathrm{d} u = \frac{1}{a}dx,dv = \frac{1}{b} \mathrm{d} y $$</p>
<p>$$ \mathrm{d} u \mathrm{d} v = \frac{1}{ab} \mathrm{d} x \mathrm{d} y $$</p>
<p>$$ \mathrm{d} x \mathrm{d} y = ab \mathrm{d} u \mathrm{d} v $$</p>
<p>Entegrale sokarsak</p>
<p>$$ = ab \int \int_{u^2 + v^2 &lt; 1} \mathrm{d} u \mathrm{d} v $$</p>
<p>$$ = ab \cdot \textit{birim diskin alanı} $$</p>
<p>$$ = \pi ab $$</p>
<p>Üstteki örnekte $u,v$ ile $x,y$ arasındaki ilişki oldukça basitti. Eğer ilişki
daha çetrefil ise neler yapmamız gerektiğini alttaki örnekte göreceğiz. Genel
olarak yapmaya çalıştığımız ölçekleme faktörünün (scaling factor) ne olduğunu
bulmak, ki $\mathrm{d} x \mathrm{d} y$ ve $\mathrm{d} u \mathrm{d} v$ arasındaki geçiş mümkün olsun.</p>
<p>Örnek </p>
<p>$$ u = 3x - 2y $$</p>
<p>$$ v = x + y $$</p>
<p>Niye üstteki gibi $u,v$ kullanılmış? Belki entegre edilen fonksiyonu, belki
de sınırları basitleştirmek istiyoruz ($x,y$ için $A$, $u,v$ versiyonu için
$A'$ kullanalım). </p>
<p>$dA = \mathrm{d} x \mathrm{d} y$, ya da $dA' = \mathrm{d} u \mathrm{d} v$ </p>
<p>Fakat bir problem var. Alan hesabında entegralin ufak alan parçalarını
topladığını söylemiştik. </p>
<p><img alt="" src="18_2.png" /></p>
<p>Problem şöyle, üstteki dikdörtgen, bu örneğin dönüşüm formüllerine göre $u,v$
bağlamında alttaki gibi bir şekle dönüşecek, yani paralelogram
olacak. Parallelogram olacağını biliyoruz çünkü değişim formülleri lineer.</p>
<p><img alt="" src="18_3.png" /></p>
<p>Bu tür değişimler matrisler üzerinden gösterilebilir bu arada, çünkü
matrislerin, bir transformasyon matrisinin resimlere ne yapabileceğini
biliyoruz, yatırıp, yassılaştırma yapabiliyorlar mesela, açılar,
büyüklükler tamamen değişiyor vs. </p>
<p>Sonsuz küçüklükte olmasa da, neler olacağını daha iyi görmek için her
kenarı 1 uzunluğunda, alanı 1 olan kareye bakalım</p>
<p><img alt="" src="18_4.png" /></p>
<p>ve bu karenin her noktasını $u,v$ formülleriyle dönüştürürsek</p>
<p><img alt="" src="18_5.png" /></p>
<p>elde edilir. Hakikaten bu bir paralelogram. Alan hesaplamak için
determinant hesabı yaparız</p>
<p>$$ A' = 
\left|\begin{array}{rr}
3 &amp; 1 \\
-2 &amp; 1
\end{array}\right| = 5
 $$</p>
<p>$x,y$ formundaki 1 büyüklüğündeki alan, 5 katına çıktı. Yani </p>
<p>$$ dA = 5 \mathrm{d} A' $$</p>
<p>$$ du \mathrm{d} v = 5 \mathrm{d} x \mathrm{d} y $$</p>
<p>O zaman entegrasyon sırasında </p>
<p>$$ \int \int ... \mathrm{d} x \mathrm{d} y = \int \int ..  \frac{1}{5} \mathrm{d} u \mathrm{d} v $$</p>
<p>haline gelmeli. </p>
<p>Genel Durum </p>
<p>$$ u = u(x,y) $$</p>
<p>$$ v = v(x,y)  $$</p>
<p>$$ \Delta u \approx u_x \Delta x + u_y \Delta y  $$</p>
<p>$$ \Delta v \approx v_x \Delta x + v_y \Delta y  $$</p>
<p>Matris formunda </p>
<p>$$ 
\left[\begin{array}{r}
\Delta u \\
\Delta v 
\end{array}\right] \approx 
\left[\begin{array}{rr}
u_x &amp; u_y \\
v_x &amp; v_y
\end{array}\right] 
\left[\begin{array}{r}
\Delta x \\
\Delta y 
\end{array}\right] 
$$</p>
<p>Demek ki kenarları $\Delta x,\Delta y$ olan dikdörtgen transform edildiğinde,
kenarları $\Delta u,\Delta v$ olan paralelogramın şekli kısmı türevlere bağlı,
çünkü üstte transform eden matrisin içinde kısmi türevler var, ve kısmi
türevlerin değerleri belli $x,y$ noktalarında hesaplandığına göre,
transformasyon da belli $x,y$ noktalarına da bağlı. Eğer cebirsel olarak
türetseydik, alan büyüklüğü ölçeklenmesinin (üstte 5 olan) üstteki transform
matrisinin determinantı olduğunu görürdük.</p>
<p>$$&lt; \Delta x,0 &gt; \to &lt; \Delta u, \Delta v &gt; \approx &lt; u_x \Delta x, v_x\Delta x &gt; $$</p>
<p>$$ &lt; 0, \Delta y &gt; \to &lt; \Delta u,\Delta v &gt; \approx &lt; u_y\Delta y,v_y \Delta y &gt; $$</p>
<p>Eğer üstteki iki formülde sağ taraftaki vektörlerin determinantını alırsak,
ki o vektörler paralelogramın kenarlarıdır, o zaman </p>
<p>$$ Alan' =  det(..)\Delta x \Delta y  $$</p>
<p>bulurduk. </p>
<p>Değişkenin değişiminin Jacobian'ı denen bir kavramdan bahsedelim şimdi: </p>
<p>$$ J = \frac{\partial (u,v)}{\partial(x,y)} $$</p>
<p>Bu çok garip bir notasyon. $\partial$ işareti kullanıyorum ama bu çerçevede
kısmi türev aldığım anlamında değil, $\mathrm{d} u \mathrm{d} v$ ve $\mathrm{d} x \mathrm{d} y$ arasındaki
oranı hesapladığımı bana hatırlatması için.</p>
<p>$$ J =  \left|\begin{array}{rr}
u_x &amp; u_y \\
v_x &amp; v_y
\end{array}\right|
$$</p>
<p>O zaman </p>
<p>$$ du \mathrm{d} v = |J| dx \mathrm{d} y =
\bigg|\frac{\partial (u,v)}{\partial(x,y)}\bigg |
\mathrm{d} x \mathrm{d} y
$$</p>
<p>$|J|$ ifadesi Jacobian'ın, yani determinant hesabının mutlak değeri (absolute
value) anlamında. Eğer $J$ sonucu mesela -10 çıkarsa, biz 10 kullanacağız.</p>
<p>Örnek </p>
<p>Kutupsal forma geçerken transformasyonun $r \mathrm{d} r \mathrm{d} \theta$ gerektirdiğini
bir örnek üzerinden görmüştük. Şimdi bu yeni metotu kullanarak aynı sonucu
bulmaya çalışalım. </p>
<p>$$  x= r \cos \theta $$</p>
<p>$$  y= r \sin\theta $$</p>
<p>Değişken değişiminin Jacoban'ı</p>
<p>$$ J = \frac{\partial (x,y)}{\partial(r,\theta)}  =
\left|\begin{array}{rr}
x_r &amp; x_\theta \\
y_r &amp; y_\theta
\end{array}\right|   =
\left|\begin{array}{rr}
\cos\theta &amp; -r\sin\theta\\
\sin\theta &amp; r\cos\theta
\end{array}\right|
$$</p>
<p>En sağdaki determinantı hesaplayınca</p>
<p>$$ = r\cos^2\theta + r\sin^2\theta $$</p>
<p>$$ = r $$</p>
<p>O zaman </p>
<p>$$ dx \mathrm{d} y = |r| dr \mathrm{d} \theta $$</p>
<p>$r$ her zaman pozitif olduğuna göre tam değer işaretine gerek yok</p>
<p>$$ = r \mathrm{d} r \mathrm{d} \theta$$</p>
<p>Yorum </p>
<p>$u,v$ örneğinde hedef $J$ hesabının bölüm kısmındaydı, şimdi hedef
$r,\theta$ bölen kısmında. Bu problem olur mu? </p>
<p>Olmaz, çünkü </p>
<p>$$ J = \frac{\partial (u,v)}{\partial(x,y)} \cdot
\frac{\partial (x,y)}{\partial(u,v)} = 1
 $$</p>
<p>yani $u,v \to x,y$ yönünde transformu yapan Jacobian ile $x,y \to u,v$ yönünde
transform yapan Jacobian birbirinin tersi. Bu sebeple transformu yaparken bu
yönlerden hangisini hesapladığınız önemli değil, en kolayı hangisiyse onu
hesaplarız, sonra eğer ters yön gerekiyorsa $1 / sonuc$ ile istediğiniz sonucu
elde ederiz. Zaten dikkat edilirse, $u,v$ transformunda $|J|$, $dx,dy$ yanında
çıktı, üstteki son örnekte $r$, $dr,d\theta$ yanında.</p>
<p>Örnek</p>
<p>$$ \int_0^1 \int_0^1 x^2y \mathrm{d} x \mathrm{d} y  $$</p>
<p>Aslında bu hesabı olduğu gibi yapmak çok kolay. Fakat biz işi zorlaştırarak,
değişken değişimi</p>
<p>$$ u =x  $$</p>
<p>$$ v = xy $$</p>
<p>sonrası hesabı yapmaya uğraşacağız. Bir değişken değişimi entegre edilen, ya da
sınır ifadelerini basitleştirmek için yapılır, ama üstteki değişim bunları
hiçbirini yapmıyor. Sadece örnek amaçlı bu zor yolu seçtik zaten.</p>
<p>Önce neyin entegre edildiğini bulalım. </p>
<p>1) Alan öğesini bulalım, Jacobian'ı kullanalım. </p>
<p>$$ \frac{\partial (u,v)}{\partial(x,y)}  = 
\left|\begin{array}{rr}
1 &amp; 0 \\
y &amp; x
\end{array}\right| = 
x
$$</p>
<p>Yani</p>
<p>$$ \mathrm{d} u \mathrm{d} v = x \mathrm{d} x \mathrm{d} y $$</p>
<p>Tabii $x$'in tam değeri olacak, ama tanımladığımız sınır içinde zaten $x$
pozitif. </p>
<p>2) Entegre edilen formülün $u,v$ içeren hali </p>
<p>$$ x^2y dx \mathrm{d} y =  x^2y  \frac{1}{x} \mathrm{d} u \mathrm{d} v = 
xy \mathrm{d} u \mathrm{d} v = 
v  \mathrm{d} u \mathrm{d} v 
$$</p>
<p>O zaman </p>
<p>$$ \int \int_{???} v \mathrm{d} u \mathrm{d} v $$</p>
<p>Yeni sınırları bulalım. Üstteki entegrale bakalım, iç entegral $u$
değişiyor, $v$ sabit kalıyor demektir. O zaman $v=xy$ sabit demektir, her
sabit $xy$ için alttaki resimdeki kırmızı çizgilerden biri düşünülebilir</p>
<p><img alt="" src="18_6.png" /></p>
<p>İç entegralin sınırlarını bulmak için su soruyu cevaplamak gerekir, sabit bir
$v$ için (çünkü iç entegralde o sabit), $u$ değerleri hangi iki üç değer
arasında hareket eder, ve entegrasyon bölgeme neresinden girip, neresinden
çıkarım?</p>
<p>Cevap için tek bir kırmızı çizgiye bakarım, onun üzerinde giderken bölgeye
bir taraftan girip, öteki taraftan çıkıyor olurum. </p>
<p>Bölgenin en üst sınırını ele alalım, $y=1$. </p>
<p>$$ y = \frac{v}{u}  $$</p>
<p>$$ u = v $$</p>
<p>O zaman $u$, $v$ ile aynı, $y=1$ iken hem $u,v$ 1'e eşit.</p>
<p><img alt="" src="18_7.png" /></p>
<p>Sınırın en üstünden başlıyorum, $u$, $v$ ile aynı, kırmızı çizgiyi takip
ediyorum, ediyorum, aşağı doğru inerken $u$ büyüyor. Sağ kenardan dışarı
çıkıyorum. Sağ kenarda $x=1$, o zaman $u = 1$. Demek ki sınır</p>
<p>$$ \int \int _v^1 v \mathrm{d} u \mathrm{d} v $$</p>
<p>Dış Entegral </p>
<p>$v$'nin en az, en fazla değerleri alttaki resimde sarı ile çizili</p>
<p><img alt="" src="18_8.png" /></p>
<p>$$ \int_0^1 \int _v^1 v \mathrm{d} u \mathrm{d} v $$</p>
<p>Bu bizi bayağı zorladı. Ama eğer bu yöntem takip edilecekse, bazı tavsiyeler,
$u,v$ bağlamında kesitlerin ne olduğunu bulmak, sonra her birinin ayrı ayrı
üzerinde kalıp bölgeye nereden girilip çıkıldığına bakmak.</p>
<p>İşe yaramazsa, o zaman tüm bölge $u,v$ olarak çizilmeye
uğraşılabilir. Teker teker </p>
<p><img alt="" src="18_9.png" />
<img alt="" src="18_10.png" />
<img alt="" src="18_11.png" /></p>
<p>$u,v$ bağlamında bir üçgen elde edildi, ve bu üçgen uygun şekilde kesilerek çift
entegral hesaplanabilir.</p>
<p>Örnek</p>
<p>$e^{-x^2}$ Nasıl Entegre Edilir? </p>
<p>$$ 
\int_{-\infty}^{\infty} e^{-x^2} \mathrm{d} x 
\qquad (1) 
$$</p>
<p>ifadesi özellikle olasılık matematiğinde çokça görülen bir ifadedir. Bu
hesabı yapmak için kutupsal kordinatlar kullanacağız. </p>
<p>Şimdi üstteki ifadeyle alakalı şu ifadeye bakalım. </p>
<p>$$ \int_{-\infty}^{\infty} \int_{-\infty}^{\infty} e^{-x^2-y^2} \mathrm{d} x \mathrm{d} y $$</p>
<p>İddia ediyorum ki bu son ifade (1)'in sadece karesi, yani (1)'in kendisiyle
çarpımı. Niye böyle? Çünkü $e$ ifadelerini çarpım olarak gösterirsek</p>
<p>$$
\int_{-\infty}^{\infty} \underbrace{\int_{-\infty}^{\infty} e^{-x^2} e^{-y^2} 
\mathrm{d} x} \mathrm{d} y
$$</p>
<p>çift entegral içinde işaretlenen blokta yer alan $e^{-y^2}$ $x$'ten
bağımsız, o zaman bloktaki entegralin dışına alınabilir. Yani şöyle olabilir</p>
<p>$$
\int_{-\infty}^{\infty} e^{-y^2} \int_{-\infty}^{\infty} e^{-x^2} \mathrm{d} x \mathrm{d} y
$$</p>
<p>Devam edelim: üstteki iç entegral (1) ifadesi değil mi? Evet. Şimdi bir
ilginç durum daha ortaya çıktı, </p>
<p>$$
\int_{-\infty}^{\infty}  e^{-y^2} 
\underbrace{\int_{-\infty}^{\infty} e^{-x^2} \mathrm{d} x} \mathrm{d} y
$$</p>
<p>şimdi de işaretlenen blok $y$ entegraline göre sabit, o da ikinci entegralin
dışına çıkarılabilir! (1) yerine $I$ kullanırsak</p>
<p>$$ I \int_{-\infty}^{\infty}  e^{-y^2} \mathrm{d} y $$</p>
<p>İçinde $y$ içeren entegral nedir? O da $I$'dir! Niye, çünkü bu ifade 
(1)'in içinde $y$ olan versiyonundan ibaret. O zaman </p>
<p>$$ I \cdot I = I^2 $$</p>
<p>Tüm bu taklaları niye attık peki? Çünkü çift entegralli ifadenin entegralini
almak daha kolay, eğer onu hesaplarsak, sonucun karekökünü aldığımız anda $I$'yi
bulmuş olacağız.</p>
<p>O zaman ifadeyi hesaplayalım, </p>
<p>$$
I^2 = \int_{-\infty}^{\infty} \int_{-\infty}^{\infty} e^{-x^2-y^2} \mathrm{d} x \mathrm{d} y
$$</p>
<p>Başta söylediğimiz gibi kullanacağımız numara kutupsal forma geçmek. Entegralın
sınırlarına bakalım, tüm $x$ ve tüm $y$ ekseni üzerinden entegral
alıyoruz. Kutupsal formda bu $r$'nin 0'dan sonsuza ve $\theta$'nin 0'dan
$2\pi$'a gitmesi anlamına geliyor.</p>
<p>$$ r^2 = x^2 + y^2 $$</p>
<p>Peki $e^{-x^2-y^2}$ kutupsal formda nedir? </p>
<p>$$ e^{-x^2-y^2} = e^{-(x^2+y^2)} = e^{-r^2} $$</p>
<p>Entegralı yazalım</p>
<p>$$
\int_{0}^{\infty} \int_{0}^{2\pi} e^{-r^2} r \mathrm{d} \theta \mathrm{d} r 
\qquad (2)
$$</p>
<p>Niye entegral sırasında $\theta$'yi önce yazdım? Çünkü entegral içindeki
ifadede $\theta$'ya bağlı hiçbir terim yok, o zaman iç entegral bana sadece
$2\pi$ verir. Geriye kalanlar</p>
<p>$$=  2\pi \int_{0}^{\infty} e^{-r^2} r \mathrm{d} r $$</p>
<p>Bu entegral çok daha kolay. Yerine koyma (subtitution) tekniği ile bu
problemi çözebiliriz. </p>
<p>$$ u = -r^2 $$</p>
<p>$$ du =  -2r \mathrm{d} r$$</p>
<p>$$=  2\pi \int_{0}^{\infty} e^u \frac{-1}{2} \mathrm{d} u $$</p>
<p>$$=  -\pi \int_{0}^{\infty} e^u \mathrm{d} u $$</p>
<p>$$=  -\pi  e^u  \bigg|<em>{0}^{\infty} = -\pi  e^{-r^2}  \bigg|</em>{0}^{\infty} $$</p>
<p>$$ = \pi $$</p>
<p>Bu sonuç $I^2$. Eğer $I$ değerini istiyorsak, karekök almalıyız, yani
aradığımız sonuç $\sqrt{\pi}$. </p>
<p>Tek değişkenli bir problemi aldık ve çift değişkenli problem haline
getirdik. İşleri kolaylaştıran (2) denklemindeki $r$ değişkeni oldu, onun
sayesinde yerine geçirme işlemi çok kolaylaştı, ve sonuca ulaştık. </p>
<p>Kaynaklar</p>
<p>[1] Christine Breiner, {\em Integral of $exp(-x^2)$ | MIT 18.02SC Multivariable
  Calculus, Fall 2010}, <a href="http://www.youtube.com/watch?v=fWOGfzC3IeY">http://www.youtube.com/watch?v=fWOGfzC3IeY</a></p>
          <br/><a href="../index.html">Yukarı</a>
        </section>          
      </div>
    </body>
</html>
