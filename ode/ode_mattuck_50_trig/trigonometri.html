<!DOCTYPE html>
<html>
  <head>
    <title>Trigonometri
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>Trigonometri
</h1>

<p>Basit bazı temel bilgilerin üzerinden geçelim. Sinüs, kosinüs, tanjant nedir?
Karşı, komşu, hipotenüs kullanan bazı tanımlar akılda kalmış olabilir, mesela
alttaki açı $\alpha$ ve dik üçgenler için, karşı bölü hipotenüs sinüs, komşu
bölü hipotenüs kosinüs, karşı bölü komşu tanjant.</p>
<p><img alt="" src="ode_mattuck_50_trig_04.jpg" /></p>
<p>Aslında tanjant'ın esas tanımı sinüs bölü kosinüs,</p>
<p>$$
\tan \alpha = \frac{\sin\alpha}{\cos\alpha} = \frac{a / c}{b / c} = \frac{a}{b}
$$</p>
<p>bölen $c$ iptal olduğu için geri kalanlar karşı bölü komşu. </p>
<p>Pitagor Kanunu</p>
<p>$a^2 + b^2 = c^2$</p>
<p>İspat</p>
<p>Dik üçgenimizi alıp yanyana koyarak bir kare oluşturuyoruz, artık hem dış
çeperde bir kare var, ayrıca iç kısımda da bir kare var. </p>
<p><img alt="" src="ode_mattuck_50_trig_01.png" /></p>
<p>Bu karenin kenarları $b-a$ büyüklüğünde, alanı tabii ki $(b-a)^2$. Büyük karenin
alanı $c^2$. Ama eğer büyük karenin alanını görülen beş tane parçayı toplayarak
elde edebilirsek, Pitagor formülüne erisebiliriz.</p>
<p>$$
(b-a)^2 + 4 \frac{ab}{2} = (b-a)^2 + 2 ab = b^2 -2ab + a^2 + 2ab = a^2 + b^2
$$</p>
<p>Büyük kare eşitliğinden bu alan $c^2$'dir demiştik, o zaman</p>
<p>$$
c^2 = a^2 + b^2
$$</p>
<p>İspatı tamamlamış olduk.</p>
<p>Şimdi Pitagor kullanarak önemli bir trigonometrik eşitlik elde edeceğiz, alttaki
dik üçgeni oluşturursak, $\theta$ ne olursa olsun mavi renkli çemberin yarıçapı,
ve dik üçgenin hipotenüsü 1 olacaktır, ve $\sin\theta = a / 1$ olduğu için
$\sin\theta = a$, yani karşı kenar $\sin\theta$, komşu kenar $\cos\theta$.</p>
<p><img alt="" src="ode_mattuck_50_trig_02.png" /></p>
<p>Bu kenar bilgilerine Pitagor üzerinden</p>
<p>$$
a^2 + b^2 = 1^2 
$$</p>
<p>$a,b$ yerine koyarsak,</p>
<p>$$
\cos^2\theta + \sin^2\theta = 1
$$</p>
<p>Radyan</p>
<p>Acıları 0 ile 360 arasında temsil edebildiğimiz gibi radyan (radian) olarak ta
temsil edebiliriz. Zaten radyan yaklaşımı çemberle alakalı her türlü hesaba
doğal olarak dahildir; bir çemberin çevresi $2 \pi \cdot r$ olarak hesaplanır,
ki $r$ yarıçaptır, buradaki $2 \pi$ tüm 360 dereceye tekabül eden radyan açısı
olarak görülebilir, yani 360 = 6.28.. diye gider, $\pi$ sayısının iki katıdır.</p>
<p><img alt="" src="ode_mattuck_50_trig_05.jpg" /></p>
<p>Buradan hareketle çemberin ufak bir parçasının uzunluğunu radyan açısı ile
bulabiliriz, eğer tüm çevre $2 \pi r$ ise 45 derecelik parçanın uzunluğu
nedir? $\pi / 4 \cdot r$ tabii ki, yani $\pi / 4$ radyan açısı ile yarıçap
çarpılır.</p>
<p>Zaten tüm yaygın kullanılan matematiksel yazılım paketleri de trigonometrik
fonksiyonları için radyan açı olarak parametre beklerler. Mesela <code>numpy</code>
ile,</p>
<pre><code class="python">np.cos(6.28)
</code></pre>

<pre><code>Out[1]: 0.9999949269133752
</code></pre>

<pre><code class="python">np.sin(6.28)
</code></pre>

<pre><code>Out[1]: -0.0031853017931379904
</code></pre>

<p>Tam sıfır çıkmadı sıfıra yakın çünkü $\pi$'nin iki katını noktadan sonra iki
basamağa yuvarladık.</p>
<pre><code class="python">np.sin(6.28318)
</code></pre>

<pre><code>Out[1]: -5.307179586686775e-06
</code></pre>

<p>Aynı paketlerde dereceden radyana geçiş için fonksiyonlar vardır,</p>
<pre><code class="python">b1nnp.deg2rad(180)
</code></pre>

<pre><code>Out[1]: 3.141592653589793
</code></pre>

<p>Eğer küçük açılardan bahsediyorsak ufak çember parçalarını hayal ederek bazı
yaklaşıklamalar mümkündür [2]. Alttaki ufak $\theta$ açısına bakalım,</p>
<p><img alt="" src="ode_mattuck_50_trig_06.jpg" /></p>
<p>Görülen çemberin ufak $s$ parçası radyan ile $s = A \theta$ olur, değil mi?
Buradan ilerlersek ve çok ufak açılar için $s \approx O$ ve $H \approx A$
olmasından hareket ederek bazı ilginç sonuçlara varacağız.</p>
<p>Tanjant karşı bölü komşudur, resimde bu $O / A$, fakat küçük açı durumunda
$O \approx s$, o zaman, </p>
<p>$$
\tan \theta = \frac{O}{A} \approx \frac{s}{A} = \frac{A\theta}{A} = \theta
$$</p>
<p>Yani ufak acı sözkonusu ise $\tan \theta \approx \theta$! Böyle durumlarda
sadece karşı bölü komşu bölüm hesabı yaparak radyan üzerinden $\theta$
açısını bulabiliyoruz!</p>
<p>Devam edelim, sinüs hesabı karşı bölü hipotenüs, yani $O / H$, küçük açı
durumunda $H \approx A$, o zaman</p>
<p>$$
\sin \theta = \frac{O}{H} \approx \frac{O}{A} \approx \frac{s}{A} = \frac{A\theta}{A} = \theta
$$</p>
<p>Aynı $\theta$ sonucuna eriştik. </p>
<p>Üstteki geometrik bir yaklaşımdı, Calculus kullanan bir diğer ispat altta
bulunabilir.</p>
<p>Diğer Trigonometrik Eşitlikler</p>
<p>Toplam Formülleri</p>
<p>Açı toplama eşitliklerine bakalım. Bu eşitlikler</p>
<p>$$
\cos(A+B) = \cos A \cos B - \sin A \sin B
$$</p>
<p>$$
\sin(A+B) = \sin A \cos B + \cos A \sin B
$$</p>
<p>Ispata gelelim. Önce Euler eşitliği,</p>
<p>$$
e^{i\theta} = \cos\theta + i\sin\theta
$$</p>
<p>Şimdi diyelim ki $\theta = A+B$, o zaman [1],</p>
<p>$$
\cos(A+B) + i\sin(A+B) = e^i(A+B)
$$</p>
<p>$$
= e^{iA} \cdot e^{iB}
$$</p>
<p>$$
= (\cos A + i\sin A) (\cos B + i\sin B)
$$</p>
<p>Çarpımı açarsak,</p>
<p>$$
= \cos A \cos B + i\cos A \sin B +
i\sin A \cos B - \sin A \sin B
$$</p>
<p>Dikkat son terimdeki eksi işaretin sebebi $i \cdot i = -1$ olması çünkü hayali
sayı $i$'nin tanımı $i = \sqrt{-1}$. </p>
<p>Bir gruplama yapalım, </p>
<p>$$
= \cos A \cos B - \sin A \sin B + i (\cos A \sin B + \sin A \cos B )
$$</p>
<p>Buraya nereden geldiğimizi hatırlayalım, üstteki ifadenin $\cos(A+B) + i\sin(A+B)$'e
eşit olması gerekir. Eşitlik ne demektir? Üstteki formülün reel kısmını
$\cos(A+B) + i\sin(A+B)$'in reel kısmına, hayali kısmının yine aynı formülün
hayali kısmı ile eşit olması demektir. O zaman ispat tamamlanmış oldu.</p>
<p>Tanjant için ilginç bir eşitlik,</p>
<p>$$
\tan (\alpha + \beta) = \frac{\tan\alpha + \tan\beta}{1 - \tan\alpha \tan\beta}
$$</p>
<p>Çıkartma için benzer bir eşitlik geçerli,</p>
<p>$$
\tan (\alpha - \beta) = \frac{\tan\alpha - \tan\beta}{1 + \tan\alpha \tan\beta}
$$</p>
<p>İspat [3] oldukça mekanik şekilde yapılabilir, direk tanjant tanımı ile başlayalım,</p>
<p>$$
\tan A = \frac{\sin A}{\cos A}
$$</p>
<p>$$
\tan (\alpha + \beta) = \frac{\sin (\alpha + \beta)}{\cos (\alpha + \beta)}
$$</p>
<p>Esitligin sag tarafi su sekilde genisletilebilir,</p>
<p>$$
\frac{\sin (\alpha + \beta)}{\cos (\alpha + \beta)} =
\frac{\sin\alpha \cos\beta + \cos\alpha + \cos\alpha \sin\beta }
     {\cos\alpha \cos\beta - \sin\alpha - \sin\alpha \sin\beta}
$$</p>
<p>Sağ tarafı $(\cos\alpha)(\cos\beta)$ ile bölelim, bu bize </p>
<p>$$
\dfrac{\dfrac{\sin\alpha\cos\beta}{\cos\alpha\cos\beta} + \dfrac{\cos\alpha\sin\beta}{\cos\alpha\cos\beta}}
      {\dfrac{\cos\alpha\cos\beta}{\cos\alpha\cos\beta} - \dfrac{\sin\alpha\sin\beta}{\cos\alpha\cos\beta}}
$$</p>
<p>$$
= \frac{\tan\alpha + \tan\beta}{1 - \tan\alpha \tan\beta}
$$</p>
<p>Böylece ilk eşitliğe erişmiş olduk, eski işaretli versiyona aynı yaklaşımla erişilebilir.</p>
<p>Çift Açı Formülleri</p>
<p>İspatladığımız</p>
<p>$$
\cos(A+B) = \cos A \cos B - \sin A \sin B
$$</p>
<p>formülünde eğer $B$ yerine $A$ kullanırsak, o zaman $2A$ elde ederiz, bunun
açılımı neye eşit olur?</p>
<p>$$
\cos(A+B) = \cos(A+A) = \cos(2A) = \cos A \cos A - \sin A \sin A
$$</p>
<p>$$
\cos(2A) = \cos A^2 - \sin A^2
$$</p>
<p>Ayni teknigi $\sin(A+B)$ uzerinde uygularsak,</p>
<p>$$
\sin(A+B) = \sin(A+A) = \sin(2A) =
\sin A \cos A + \cos A \sin A
$$</p>
<p>Bu iki terim birbirinin aynısı, o zaman</p>
<p>$$
\sin(2A) = 2\sin A \cos A
$$</p>
<p>Şimdiye kadar elde ettiğimiz</p>
<p>$$
\cos^2\theta + \sin^2\theta = 1, \quad
\cos^2\theta - \sin^2\theta = \cos2\theta
$$</p>
<p>formüllerinden ek eşitlikler türetmek mümkün. Eğer iki formülü toplarsak</p>
<p>$$
2\cos^2\theta = 1 + \cos2\theta 
$$</p>
<p>eğer 2'inciyi 1'inciden çıkartırsak,</p>
<p>$$
2\sin^2\theta = 1 - \cos2\theta
$$</p>
<p>elde ederiz.</p>
<p>Küçük Açı Yaklaşıklaması (Small Angle Approximation)</p>
<p>Bazı fizik kitaplarında ve eğer ufak açılar sözkonusu ise bazen $\sin\theta
\approx \theta$ geçişi yapıldığını görüyoruz. Bu nereden geliyor?</p>
<p>Sinüs fonksiyonu üzerinde Maclaurin açılımı [2] yaparsak (yani sıfır etrafında
Taylor açılımı),</p>
<p>$$
\sin\theta =
\theta -
\frac{\theta^3}{3!} +
\frac{\theta^5}{5!} -
\frac{\theta^7}{7!} + ...
$$</p>
<p>Radyan olarak düşünürsek eğer $\theta$ çok küçük, yani sıfıra yakın ise küpü
alınan çok küçük değer daha da küçülecektir, o zaman ikinci terim dahil olmak
üzere tüm diğer terimler yok sayılabilir,</p>
<p>$$
\sin\theta \approx \theta
$$</p>
<p>Dahası da var! Çok ufak bir açının kosinüsü 1'e yakındır, ve tanjant sinüs bölü
kosinüs olduğu için bölen 1 iptal edilir, geriye kalanlar,</p>
<p>$$
\tan\theta \approx \sin\theta \approx \theta
$$</p>
<p>Faydalı olabilir!</p>
<p>Sayısal olarak kontrol edelim,</p>
<pre><code class="python">theta = 0.01
print (np.sin(theta))
print (np.tan(theta))
</code></pre>

<pre><code>0.009999833334166664
0.010000333346667207
</code></pre>

<p>Üstteki numaralar bazen ilginç şekillerde karşımıza çıkabilir, mesela bir
eğrinin eğiminin ne olduğunu hatırlarsak,</p>
<p><img alt="" src="ode_mattuck_50_trig_03.png" /></p>
<p>Eğim $\Delta y / \Delta x$, ki bu yaklaşık olarak türevin ta kendisi değil
midir, yani $dy / dx$? Evet. Aynı şekilde üstte gördüklerimizden hareketle
bu eğime $\tan\theta$ diyebiliriz, ve ufak açılar sözkonusu ise
$\tan\theta \approx \theta \approx dy / dx$!</p>
<p>Ufak sayılar sözkonusu ise $\arctan$ için benzer bir durum geçerli, ufak
değerlerde $\arctan(x) \approx x$. İspat için $\arctan$ Taylor açılımına
bakalım,</p>
<p>$$
\arctan(x) = x - \frac{x^3}{3} + \frac{x^5}{5} + ...
$$</p>
<p>Ufak $x$ var ise bu durumda $x^3$ ve $x^5$ gibi üstel hesaplar daha da
ufalacaktır, yaklaşık olarak sıfıra yakın kabul edilebilirler. O zaman üstteki
formülde kesirli terimler yok sayılabilir, sonuç olarak $\arctan(x) \approx x$.</p>
<p>Ters Trigonometrik Formüller (Inverse Trigonometric Functions)</p>
<p>$\cos x$ için $\cos^{-1} x$ ya da $\arccos x$ ile gösterilen ters
trigonometrik formüldür. $\sin x$ ve $\tan x$ için aynı şekilde. </p>
<p>Bu ters fonksiyonların türevi nasıl alınır? $\theta = \tan^{-1}x$ örneğinde
görelim. Elde etmek istediğimiz $d\theta/dx$. </p>
<p>Eğer</p>
<p>$$ \tan^{-1}x = \theta$$</p>
<p>ise, o zaman </p>
<p>$$ \tan\theta = x $$</p>
<p>$x$'i aslında $\theta$'ya bağlı bir $x(\theta)$ fonksiyonu olarak görebiliriz. 
Eğer iki tarafın $\theta$'ya göre türevini alırsak</p>
<p>$$ \frac{dx}{d\theta} = \sec^{2}\theta $$</p>
<p>Bizim istediğimiz bunun tersi, o zaman bölümü tersine çevirelim</p>
<p>$$ \frac{d\theta}{dx} = \frac{1}{\sec^{2}\theta} $$</p>
<p>Pitagor Eşitliklerinden bildiğimize göre</p>
<p>$$ \sec^{2}\theta = \tan^{2}\theta + 1 $$</p>
<p>Yerine geçirelim</p>
<p>$$ \frac{d\theta}{dx} = \frac{1}{\tan^{2}\theta + 1} $$</p>
<p>İlk başta tanımladığımıza göre $\tan\theta = x$, bunu da üstte yerine
koyalım</p>
<p>$$  = \frac{1}{x^2 + 1} $$</p>
<p>Kaynaklar </p>
<p>[1] Blackpenredpen, <em>Angle Sum formula, proof by complex number</em>,
     <a href="https://www.youtube.com/watch?v=OcXqF8l2crI">https://www.youtube.com/watch?v=OcXqF8l2crI</a></p>
<p>[2] Wikipedia, <em>Small angle approximation</em>,
    <a href="https://en.wikipedia.org/wiki/Small-angle_approximation">https://en.wikipedia.org/wiki/Small-angle_approximation</a></p>
<p>[3] Math Guide,
    <a href="https://www.mathguide.com/lessons2/SDAT.html">https://www.mathguide.com/lessons2/SDAT.html</a></p>
          <br/><a href="../index.html">Yukarı</a>
        </section>          
      </div>
    </body>
</html>
