<!DOCTYPE html>
<html>
  <head>
    <title>Materyel Mekaniği - 7
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
       src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <script async="async" data-cfasync="false" src="//pl22489825.profitablegatecpm.com/d84f574876e65b2d8f0c7bae784c22b3/invoke.js"></script>
      <div id="container-d84f574876e65b2d8f0c7bae784c22b3"></div>

<p><link rel="stylesheet" type="text/css" media="screen" href="https://burakbayramli.github.io/css/style.css">
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>        <br />
        </header>
      </div>
      <div id="main_content_wrap" class="outer">      <br />
        <section id="main_content" class="inner">
        <h1>Materyel Mekaniği - 7
</h1></p>
<p>Burulma (Torsion)</p>
<p>Eksenel ve eksene dik yüklemelerden biraz daha çetrefil analiz gerektiren bir
yük uygulama şekli, bir çubuğun büküldüğü zaman ortaya çıkan burulma durumudur.
Burulma bir öğe momentlerle, ya da torklarla dönüşsel olarak yüklendiği zaman
ortaya çıkar [1, sf. 224].</p>
<p><img alt="" src="phy_020_strs_06_01.jpg" /></p>
<p>Mesela üstteki ilk resimde bir vidanın döndürülmesi görülüyor, bu durumda bir el
bir $T$ torku uygular. Bir arabanın tekerlek aksı, şaftı ya da gemilerin
pervanesine (propeller) dönüş ileten aks aynı davranışı sergiler.  Altta üçüncü
resimde görülen tork ilk nokta için $T_1 = P_1 d_1$ ile, ikincisi $T_2 = P_2
d_2$ ile hesaplanabilir.</p>
<p><img alt="" src="phy_020_strs_06_02.jpg" /></p>
<p>Burulma deformasyonunun mekaniğine biraz daha yakından bakalım. Bir çubuğu
$\phi(x)$ açısına gelecek şekilde büküyoruz, ve bu burulma bir $\gamma$ kaykılma
gerginliğine yol açıyor.</p>
<p><img alt="" src="phy_020_strs_06_03.jpg" /></p>
<p>Üstteki ilk şekil çubuğun bir $x$ bağlamındaki bir parçasını gösteriyor,
altındaki ise o parçanın içindeki daha ufak yarıçaptaki bir parçasını [3, sf. 240]. </p>
<p>$\gamma$ büyüklüğünü bulmak için üstteki resimde ikinci figure bakalım, $S^<em>$ ve
$S'$ arasındaki uzunluğu, $R^</em>$ ve $S'$ uzunluğuna bölersek (bu yapılabilir
çünkü ufak açılar sözkonusu ise tanjant hesabı aşağı yukarı açının kendisine
eşittir [2]) istenen sonucu bulabiliriz. Tabii $R^<em>S'$ uzunluğu $\Delta x$,
ve $S^</em>S'$ uzunluğu çember çevresinin ufak bir parçası, onu  $\rho \Delta \phi$
ile buluruz, bunları bir limit hesabı ile ifade edersek, ve $\Delta x \to 0$
iken</p>
<p>$$
\gamma = \lim_{\Delta x \to 0} \frac{S^<em>S'}{R^</em>S'} =
\lim_{\Delta x \to 0} \frac{\rho \Delta \phi}{\Delta x} =
\rho \frac{\mathrm{d} \phi}{\mathrm{d} x}
$$</p>
<p>O zaman eksenel yuvarlak olan bir birimin burumsal deformasyon için
gerginlik-yer değişim (strain-displacement) denklemi</p>
<p>$$
\gamma = \gamma(x,\rho) = \rho \frac{\mathrm{d} \phi}{\mathrm{d} x}
\qquad (1)
$$</p>
<p>$\phi$'in $x$'e göre türevi alınabildi çünkü formülü $x$'e bağlıdır, bunu
üstteki grafikte ilk figürde görüyoruz, $\phi(x)$ açısı $\phi(x+\Delta x)$
açısından farklı. Eğer $\phi$'yi formülsel olarak düşünsek herhalde $x$ arttıkça
ona lineer oranla artan bir açı büyüklüğü formülize edilebilirdi.</p>
<p>Kaykılma gerginliği ve stresi arasındaki ilişkiyi daha önce gördük, burada da
bir Hooke Kanunu var,</p>
<p>$$
\tau = G \gamma
$$</p>
<p>$G$ sabiti kaykılma modülüsü. Ustteki formule (1)'i sokarsak,</p>
<p>$$
\tau = G \rho \frac{\mathrm{d} \phi}{\mathrm{d} x}
$$</p>
<p>Bu formül bize bir kesitteki kaykılma streslerinin dağılımını veriyor. Eğer
çubuk materyeli homojen (her yerde aynı), yani $G$ sabit ise kaykılma stresi
merkezden dışa doğru çıktıkça $\rho$'ya oranlı lineer bir şekilde artacaktır.</p>
<p>Bu stresler sürekli olarak yüzeyde etkili oldukları için bir moment etkisi
yaratıyorlar, bu momentlerin toplamı çubuğa uygulanan torka eşit
olacaktır. Merkeze yarıçapsal $\rho$ uzaklığında bir $\mathrm{d} A$ parçası düşünelim,</p>
<p><img alt="" src="phy_020_strs_06_04.jpg" /></p>
<p>Bu ufak bölgeye etki eden kaykılma stresi $\tau \mathrm{d} A$'dir, ki $\tau$ yarıçap
$\rho$'da etkili olan kaykılma stresidir. Bu kuvvetin momenti kuvvet çarpı
merkeze olan uzaklık, bu örnekte uzaklık yine yarıçapın kendisi, tüm bu
momentleri bulup alan üzerinden entegre edersek,</p>
<p>$$
T = \int_A \rho \left( G \rho \frac{\mathrm{d} \phi}{\mathrm{d} x} \right) \mathrm{d} A
$$</p>
<p>Eğer $G$ değişkeni $\rho$'dan bağımsız ise, </p>
<p>$$
T = G \frac{\mathrm{d} \phi}{\mathrm{d} x} \int_A \rho^2 \mathrm{d} A
\qquad (2)
$$</p>
<p>Entegral içinde kalan kısım $\int_A \rho^2 \mathrm{d} A$ aslında her şekil için belli
bir formüle sahip olan kutupsal dönme direnci (polar moment of inertia),
notasyonda $I_P$ olarak geçer, bu örnekte bir çember şekli var, bu şekil için
görülen entegral</p>
<p>$$
I_P = \int_A \rho^2 \mathrm{d} A
$$</p>
<p>Üstteki hesabı yapmak için su şekli düşünelim, </p>
<p><img alt="" src="phy_020_strs_06_05.jpg" /></p>
<p>$\mathrm{d} A$'yi şekilde görülen köyü gri ince halka olarak kabul edelim, o halkanın
alanı nedir? Bu alanı kenarı halkanın uzunluğu çarpı eni ile hesaplayabiliriz
[4, sf. 474]. En olarak sonsuz küçük $\mathrm{d} \rho$ alalım, çevre standart hesap
$2\pi\rho$, demek ki $\mathrm{d} A = 2\pi\rho \mathrm{d} \rho$. Tüm entegral,</p>
<p>$$
I_P = \int_A \rho^2 \mathrm{d} A =
\int_{0}^{r} \rho^2 (2\pi\rho \mathrm{d} \rho) =
2\pi \int_{0}^{r} \rho^3 \mathrm{d} \rho =
2\pi \frac{1}{4} \rho^4 \bigg\vert_{0}^{r}
$$</p>
<p>$$
I_P = \frac{\pi}{2} r^4
$$</p>
<p>Biz (2) ile devam edelim, orada $I_P$ notasyonu kullanalım şimdilik,</p>
<p>$$
T = G \frac{\mathrm{d} \phi}{\mathrm{d} x} I_P
$$</p>
<p>$$
\frac{T}{G I_P} = \frac{\mathrm{d} \phi}{\mathrm{d} x} 
$$</p>
<p>[devam edecek]</p>
<p>Kaynaklar</p>
<p>[1] Gere, <em>Mechanics of Materials</em></p>
<p>[2] Bayramlı, <em>Normal Diferansiyel Denklemler, Trigonometri</em></p>
<p>[3] Craig, <em>Mechanics of Materials</em></p>
<p>[4] Hibbeler, <em>Statics and Mechanics of Materials</em></p>
          <br/><a href="../index.html">Yukarı</a>
        </section>          
      </div>
    </body>
</html>
