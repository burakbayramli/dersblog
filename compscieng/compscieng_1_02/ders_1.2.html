<!DOCTYPE html>
<html>
  <head>
    <title>Ders 1.2
</title>
    <meta name="viewport" content="width=device-width, initial-scale=1.0"/>
    <script type="text/x-mathjax-config">
      MathJax.Hub.Config({
        tex2jax: {inlineMath: [["$","$"]]}
      });
    MathJax.Hub.Register.StartupHook("TeX Jax Ready",function () {
      MathJax.Hub.Insert(MathJax.InputJax.TeX.Definitions.macros,{
        cancel: ["Extension","cancel"],
        bcancel: ["Extension","cancel"],
        xcancel: ["Extension","cancel"],
        cancelto: ["Extension","cancel"]
      });
    });
    </script>
   <script type="text/javascript"
   src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
   </script>
   <link rel="stylesheet" type="text/css" media="screen" href="https://burakbayramli.github.io/css/style.css">
  <script async src="https://pagead2.googlesyndication.com/pagead/js/adsbygoogle.js?client=ca-pub-1548953794786292"
          crossorigin="anonymous"></script>  
  </head>
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://burakbayramli.github.io" style="text-decoration:none; color:inherit;">dersblog</a>
          </h1>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
        <h1>Ders 1.2
</h1>

<p>Bir diferansiyel denklemle başlayıp çözebileceğimiz bir ayrıksal (discrete)
probleme nasıl ulaşırız? İkinci türevi içeren basit bir diferansiyel
denkleme bakalım</p>
<p>$$ -\frac{d^2u}{dx^2} = f(x) $$</p>
<p>$$ u(0) = 0, \ u(1) = 0 $$</p>
<p>Eksi işareti var çünkü ikinci türevler negatif kesin (negative definite)
şeylerdir ve eksi işareti bu durumu telafi etmek için, onu pozitif kesin
hale çevirmek için konuldu. Ayrıca dikkat edersek sınır (boundary) şartları
var, her iki uçta da fonksiyona sıfır değeri vermişiz, her iki uçta da onu
"sabitlemişiz". Dikkat edelim, bu başlangıç değer probleminden farklı,
$u$, $x$'in bir fonksiyonu, $t$ yani zamanın değil. Diyelim ki bu problem
iki tarafı sabitlenmiş bir elastik çubuğu temsil ediyor, $f(x)$ çubuk
üzerindeki her $x$ noktasındaki yükü gösteriyor. Bu derste $f(x) = 1$
alacağız, yani</p>
<p>$$ -\frac{d^2u}{dx^2} = 1 $$</p>
<p>Amacımız bir diferansiyel denklem alıp, onu ayrıksal olarak temsil edebilmek,
yani şöyle</p>
<p>$$ \frac{-u_{i+1}+2u_i - u_{i-1}}{(\Delta x)^2} = f(x_i)$$</p>
<p>Bu denklem ikinci farklılıkları (second difference) gösteriyor. </p>
<p>Diferansiyelden (differential) farklılıklara (differences) geçişin birkaç
yöntemi olabilir. </p>
<p>Birinci Farklılıklar (İleri Doğru)</p>
<p>$$ \Delta_Fu = \frac{u(x+h)-u(x)}{h} $$</p>
<p>Ayrıksal: $(u_{i+1} - u_{i}) / h$</p>
<p>Birinci Farklılıklar (Geriye Doğru)</p>
<p>$$ \Delta_Bu = \frac{u(x)-u(x-h)}{h} $$</p>
<p>Ayrıksal: $(u_{i-1} - u_{i}) / h$</p>
<p>Birinci Farklılıklar (Ortalanmış)</p>
<p>$$ \Delta_Cu = \frac{u(x+h)-u(x-h)}{2h} $$</p>
<p>Ayrıksal: $(u_{i+1} - u_{i-1}) / h$</p>
<p>Bunlar Calculus'tan hatırlanabilecek şeyler, fakat burada $h$ limitte
sıfıra doğru gitmiyor. Hesapsal dünyada $h$ bizim belirlediğimiz bir
mesafe, belki $1$, belki $0.1$. O kadar bir hesapsal adım atmayı biz
seçiyoruz, her şey ayrıksal. </p>
<p>Ayrıca Calculus'ta hep $\Delta_F u$ gösterilir ve yaklaşıksal olarak türeve
eşittir yani $u'(x)$. Geriye adım da vardır, hesapsal olarak ileri adım
kadar iyidir, ve o da aşağı yukarı türeve eşittir. Çok önemli bir farklılık
hesabı ise ortalanmış (centered) olandır, bu hesap ileri ve geri
farklılıkların ortalamasıdır, aynı şekilde aşağı yukarı türeve eşittir.</p>
<p>Baştaki denklemimize birinci türevi dahil etmedik, çünkü birinci türevler
anti-simetriktir. </p>
<p>Birinci farklılıklar yöntemine dönelim, türeve ne kadar yakındırlar? </p>
<p>Birinci Farklılıklar (İleri Doğru)</p>
<p>$$ \Delta_Fu  \approx u'(x) + O(h) $$</p>
<p>Birinci Farklılıklar (Geriye Doğru)</p>
<p>$$ \Delta_Bu \approx u'(x) + O(h)$$</p>
<p>Birinci Farklılıklar (Ortalanmış)</p>
<p>$$ \Delta_Cu  \approx u'(x) + O(h^2)$$</p>
<p>$O(h)$ $h$'ye oranlı (order of $h$) anlamına gelir, gerçek değerden
"kesilip atılmış fark" olduğunu farz edelim. Ortalama için niye $O(h^2)$?
Hesabı yapalım. Taylor serilerinin ne olduğunu hatırlayalım ve $u(x+h)$
açılımıni yapalım. Dikkat, ayrıksal formla değil, sürekli fonksiyonla
çalışıyoruz, sürekli fonksiyon üzerinde "ayrıksal bir adım" atılınca ne
olacağını bulmaya çalışıyoruz, bu şekilde sürekli formatta, cebirsel bir
kural elde etmeye uğraşıyoruz.</p>
<p>$$ u(x+h) = u(x)+hu'(x)+\frac{h^2}{2}u"(x) + \frac{h^3}{6}u"'(x) ...$$</p>
<p>Taylor açılımlarında ve hesapsal bilimde ikinci seviye kesinlik (accuracy)
çoğunlukla yeterli oluyor. Hesapsal kodları geliştirirken, test ederken
tipik olarak birinci seviyede başlanır, ve nihai ürün, sonuç ortamı
(production) için 2. seviye eklenir. Devam edelim, geriye doğru:</p>
<p>$$ u(x-h) = u(x)-hu'(x)+\frac{h^2}{2}u"(x) - \frac{h^3}{6}u"'(x) + ...$$</p>
<p>Ortalanmış farklılık için iki formülü birbirinden çıkartırız, ve $2h$'ye
böleriz.</p>
<p>$$ u(x+h)-u(x-h) = 2hu'(x) + \frac{h^3}{3}u"'$$</p>
<p>İki tarafı $2h$'ye bölelim</p>
<p>$$ \frac{u(x+h)-u(x-h)}{2h} = u'(x) + \frac{h^2}{6}u"'$$</p>
<p>Görüyoruz ki ortalama farklılık doğru türevi $u'$ eşitliğin sağında
veriyor, ve $h^2$ terimine bakarak yaklaşıklığın, hatanın ikinci seviyede
olduğunu anlıyoruz. </p>
<p>Türevlerin yerine farklılık geçirirken seçenekler bunlar. Elimizde 3
seçenek var, ve çoğunlukla ortalanmış olan en iyisidir.</p>
<p>Şimdi ikinci farklılıklara gelelim: İkinci türev nedir? Türevin
türevidir. İkinci farklılık nedir? Farkların farkıdır.</p>
<p>Nasıl hesaplanır? $\Delta_F \Delta_B$ yapabiliriz. Ya da $\Delta_B
\Delta_F$. Birisi cikip $\Delta_C \Delta_C$ diyebilir. Hangisi? Hoca
$\Delta_C \Delta_C$'yi sevmiyor çünkü elimize [1 0 -2 0 1] gibi bir
farklılık vektörü geçiyor, fazla "dağılıyoruz".  $\Delta_F \Delta_B$, ve
$\Delta_B \Delta_F$ daha iyi çünkü ikisi de [1 -2 1] kullanır. Onlar daha
'odaklı".</p>
<p>İkincil farklılıklar (second differences) formülünü de türetelim. Bu formül
ileri doğru bir adım attıktan sonraki fark ile geri doğru adım attıktan
sonraki farkın farkı. Yani</p>
<p>$$ \frac{1}{h} 
\bigg[
\bigg(\frac{u_{i+1}-u_{i}}{h}\bigg) -
\bigg(\frac{u_{i}-u_{i-1}}{h}\bigg) 
\bigg]
 $$</p>
<p>$$ = \frac{1}{h} 
\bigg[
\frac{u_{i+1} - 2u_{i}+u_{i-1}}{h}
\bigg]
 $$</p>
<p>$$ = \frac{u_{i+1} - 2u_{i}+u_{i-1}}{h^2} $$</p>
<p>İkinci seviye diferansiyel denklem çözüme dönelim. </p>
<p>$$ -\frac{d^2u}{dx^2} = 1 $$</p>
<p>denkleminin genel çözümü ne olabilir? Özel (particular) çözüm ikinci
türevi 1 olan ve negatifi alınan şey nedir sorusunun cevabından
bulunabilir, iki kere entegre edilerek</p>
<p>$$ -\frac{1}{2}x^2 $$</p>
<p>buna ikinci türevi sıfır olan iki tane daha çözüm eklemek istiyorum, çünkü
elimizde ikinci dereceden bir diferansiyel denklem var.</p>
<p>$$ u(x) = -\frac{1}{2}x^2 + Dx + C$$</p>
<p>Bu ek iki sabiti nasıl kullanacağım? Onları elimdeki iki tane sınır şartını
tatmin etmek için kullanacağım. Bunu yapmak zor değil, birinci şartı
formüle koyarım, sabitler için bir formül elde ederim, ikinci şartı
koyarım, ikinci bir formül elde ederim, iki sabit, iki formül, böylece
sonuç gelir. </p>
<p>$u(0)$ ise $C = 0$, $u(1)$ için $D=1/2$. </p>
<p>$$ u(x) = -\frac{1}{2}x^2  + \frac{1}{2} x$$</p>
<p>Şimdi ana diferansiyel denklem</p>
<p>$$ -\frac{d^2u}{dx^2} = 1 $$</p>
<p>ve onun ayrıksal formu</p>
<p>$$ \frac{-u_{i+1}+2u_i - u_{i-1}}{(\Delta x)^2} = f(x_i)$$</p>
<p>nasıl matris formatında göstereceğimize gelelim. $u_i$, $u_{i+1}$ gibi
değerlerin birbirinden çıkartılması, vs gibi işlemler gerekiyor. Altta
böyle bir işlemi matris üzerinden yapmanın yolunu görüyoruz.</p>
<p>$$ 
\left[\begin{array}{rrrr}
\ddots &amp;&amp;&amp; \\
-1 &amp; 0 &amp; 1 &amp; \\
 &amp; -1 &amp; 0 &amp; 1 \\
&amp;&amp;&amp; \ddots 
\end{array}\right]
\left[\begin{array}{l}
u_{i-1} \\
u_{i} \\
u_{i+1} \\
u_{i+2} 
\end{array}\right]
=
\left[\begin{array}{c}
\vdots \\
u_{i+1}-u_{i-1} \\
u_{i+2}-u_i \\
\vdots
\end{array}\right]
 $$</p>
<p>Soldaki matris $\left[\begin{array}{ccc} -1 &amp; 0 &amp; 1\end{array}\right]$
yerine ikinci farklılıklar için
$\left[\begin{array}{ccc} -1 &amp; 2 &amp; 1\end{array}\right]$ de kullanabilir, o zaman
ikinci farklılık hesabını yapmış oluruz. Yani şöyle</p>
<p>$$ 
\frac{1}{h^2} \left[\begin{array}{rrrrr} 2 &amp; -1 &amp; &amp; &amp; \\ -1 &amp; 2 &amp; -1 &amp; &amp; \\ &amp; -1
    &amp; 2 &amp; -1 &amp; \\ &amp; &amp; -1 &amp; 2 &amp; -1 \\ &amp; &amp; &amp; -1 &amp; 2
\end{array}\right]
\left[\begin{array}{r}
u_1 \\
u_2 \\
u_3 \\
u_4 \\
u_5 
\end{array}\right] 
=
\left[\begin{array}{r}
1 \\
1 \\
1 \\
1 \\
1 
\end{array}\right]
 $$</p>
<p>Bu $KU = F$ denkleminin matris formudur. Diferansiyel denklem çözmek demek
$u$ fonksiyonunu bulmak demektir, o zaman yukarıdaki bilinmeyen
$u_1,u_2,..$ değerlerinin hesaplamamız gerekiyor. Onlar "ayrıksal" $u$
fonksiyonunun her veri noktasındaki değerlerini temsil ediyor olacaklar. </p>
<p>Bu çözüm perde arkasında Python tarafından nasıl hesaplanacak? Yoketme
(eliminasyon) tekniği ile. </p>
<p>$h^2$, ayrıksal formüldeki $\Delta x^2$, nedir?  $u$'yu kaç parçaya ve
hangi değerler arasında bolduğumüze bakalım: 0 ve 1 arasında ve 6 parçaya
bölüyoruz, o zaman $h=1/6$, $h^2=1/36$, yani $1/h^2 = 36$, yani üstteki
imajda $h^2$'yi en solda çarpan 36 olarak yazabiliriz. Sonra $u$'yu
hesaplatırız. </p>
<p><img alt="" src="2_6.png" /></p>
<p>$K$ matrisinin 5x5 olması karışıklık yaratmış olabilir. Burada sebep K
matrisine $u_0$ ve $u_6$'nin dahil edilmemiş olması, çünkü o değerleri
zaten biliyoruz. Bu değerler olsaydı $K$ matrisinin sol ve sağına tamamen
sıfır içeren iki kolon gerekecekti, $u$ vektörüne alttan ve üstten $u_0$ ve
$u_6$ eklenecekti ve bu iki değer sıfır olduğu için $K$'nin sol ve
sağındaki sıfırlar ile çarpılacaklardı, bu yüzden mevcut toplam üzerinde
hiç etkileri olmayacaktı . Bu sebeple bu iki kolonu ve $u$ değerini tamamen
kaldırmak sonuç üzerine hiçbir etki yapmıyor.</p>
<p>Devam edelim. Şimdi orijinal problemi değiştirelim. Eğer üstteki problem
iki ucu sabitlenmiş kendi ağırlığıyla asılan bir elastik çubuğu
gösteriyorsa (ve $u$ değerleri çubuğun ne kadar uzadığını temsil ediyorsa),
bu sefer üstteki ucu serbest bırakabiliriz. Yani $u(0)=0$ olmayacak.</p>
<p>Yine birörnek (uniform) çubuk, eşit dağılmış yük. </p>
<p>$$ -\frac{d^2u}{dx^2} = 1 $$</p>
<p>$$ \frac{du}{dx}(0) = 0, \ u(1) = 0 $$</p>
<p>Burada ilk şart $u$'nin eğiminin (slope) sıfıra eşitlenmiş olması.</p>
<p>Önceki denklemdeki genel çözüm hala ise yarar. </p>
<p>$$ u(x) = -\frac{1}{2}x^2 + Cx + D$$</p>
<p>$$ \frac{du}{dx} = -x + C $$</p>
<p>$$ \frac{du}{dx}(0) = 0 + C = 0 $$</p>
<p>$$ C = 0 $$</p>
<p>$$ u(1) = 0 = -1/2 + 0 + D  $$</p>
<p>$$ D = 1/2  $$</p>
<p>O zaman çözüm</p>
<p>$$ u(x) = -\frac{1}{2}x^2  + 1/2$$</p>
<p>Grafikleyince şuna benzer</p>
<p><img alt="" src="2_4.png" /></p>
<p>Eğimin sıfır noktasında sıfır olduğunu görüyoruz.</p>
<p>Şimdi farklılıklar formülüne gelelim. Diferansiyel denklemin karşılığı olan
farklılık formülü nedir? Hala aynı:</p>
<p>$$ \frac{-u_{i+1}+2u_i - u_{i-1}}{h^2} = f(x_i)$$</p>
<p>Şimdi önemli noktaya geldik: başlangıç şartları ne olacak? $u(1)=0$ kolay,
$ du/dx(0) = 0$ nasıl temsil edilecek? Bir fikir şu olabilir. </p>
<p>$$ \frac{u_1-u_0}{h} = 0 $$</p>
<p>Bu ifadeyi matrise nasıl tercüme ederiz? Üstteki ifade aynı zamanda $u_1 -
u_0 = 0$ demektir, yer degistirince $u_1 = u_0$. $K$ matrisinin birinci
satırı nedir?</p>
<p>$$ -u_0 + 2u_1 - u_2 $$</p>
<p>$u_0$ yerine $u_1$ koyalım</p>
<p>$$ = -u_1 + 2u_1 - u_2 $$</p>
<p>$$ = u_1 - u_2 $$</p>
<p>O zaman birinci satırı üstteki gibi değiştirirsek, sınır şartlarından
birini yerine getirmiş oluruz, yani ilk satıra
$\left[\begin{array}{cc} 1&amp;-1\end{array}\right]$ koyacağız, orada
$\left[\begin{array}{cc} 2&amp;-1\end{array}\right]$ yerine
$\left[\begin{array}{cc} 1&amp;-1\end{array}\right]$ var artık. Matris bu
şekilde değişince ona $K$ yerine $T$ matrisi deniyor.
$TU = \left[\begin{array}{ccc} 1&amp;1&amp;\dots\end{array}\right]^T$.</p>
<p>$$ 
\frac{1}{h^2}
\left[\begin{array}{rrrrr}
1 &amp; -1 &amp; &amp; &amp; \\
-1 &amp; 2 &amp; -1 &amp; &amp; \\
&amp; -1 &amp; 2 &amp; -1 &amp; \\
&amp; &amp; -1 &amp; 2 &amp; -1 \\
&amp; &amp; &amp; -1 &amp; 2
\end{array}\right]
\left[\begin{array}{r}
u_1 \\
u_2 \\
u_3 \\
u_4 \\
u_5 
\end{array}\right] 
=
\left[\begin{array}{r}
1 \\
1 \\
1 \\
1 \\
1 
\end{array}\right]
 $$</p>
<p>Soru: ayrıksal çözüm gerçek çözüme ne kadar yakın? Cevap hata payı $O(h)$
çünkü $(u_1 - u_0) / h$ tanımı birinci dereceden bir yaklaşıksallık
(approximation). Kabaca çizince şöyle gözükür:</p>
<p><img alt="" src="2_7.png" /></p>
<p>Hesap kalitesi pek iyi denemez. Çözümü ikinci dereceden yapsak daha iyi
olacaktı. Nasıl? $(u_1 - u_0) / h$ yerine başka bir şey kullanmamız
lazım. Ortalanmış farklılığı hatırlayalım, bu yöntem ikinci derece
doğruluğu olan bir yöntemdir, </p>
<p>Problem 1.2 A</p>
<p>Kitaptaki ufak problemi hatırlayalım</p>
<p>$$ 
\left[\begin{array}{rrr}
1 &amp; -1 &amp; \\
-1 &amp; 2 &amp; -1 \\
&amp; -1 &amp; 2
\end{array}\right]
\left[\begin{array}{r}
u_1 \\
u_2 \\
u_3 
\end{array}\right] 
=
\left[\begin{array}{r}
1 \\
1 \\
1 
\end{array}\right]
 $$</p>
<p>Bu problem işte $O(h)$ hatasını azaltma konusunu işliyor, bunun için ortalama
farklılık (centered difference) kullanılacak, $(u_1 - u_o)/h$ yerine 0'inci
değere denk gelecek şekilde farklılığı ortalayacağız, 0 üzerinde ortalama
yapmamız için onun bir gerisine ve bir ilerisine gitmek lazım, o zaman önce $K$
matrisini bir genişletelim, çünkü artık $u_0$'in dahil edilmesi gerekecek ve
hayali bir $u_{-1}$'i düşünelim, $u'(0) = 0$ için</p>
<p>$$ \frac{u_1-u_{-1}}{2h} = 0$$</p>
<p>tanımını kullanalım. O zaman</p>
<p>$$ u_1 - u_{-1} = 0$$</p>
<p>$$ u_1 =  u_{-1} $$</p>
<p>$$ -u_{-1} + 2u_0 - u_1 = h^2 f(0) $$</p>
<p>$u_1 =  u_{-1}$ ifadesini yerine koyalım</p>
<p>$$ -u_1 + 2u_0 - u_1 = h^2 f(0) $$</p>
<p>$$ -2u_1 + 2u_0 = h^2 f(0) $$</p>
<p>$$ -u_1 + u_0 = \frac{1}{2} h^2 f(0) $$</p>
<p>O zaman matrisin üst sol değeri $u_0$ katsayısına göre 1, onun sağındaki
değer $u_1$ katsayısına göre -1 olmalı. $1/2$ değerini de eşitliğin
sağındaki $f$ için kullandığımıza dikkat. Tüm bunları $u_{-1}$'in yerine
değer geçirerek elde ettiğimiz için o kolona artık ihtiyaç kalmadı, o
geçici kolon, matristen atıldı. </p>
<p>$$ \frac{1}{h^2}
\left[\begin{array}{rrrr}
1 &amp; -1 &amp; &amp; \\
-1 &amp; 2 &amp; -1 &amp; \\
&amp; -1 &amp; 2 &amp; -1 \\
 &amp; &amp; -1 &amp; 2
\end{array}\right]
\left[\begin{array}{r}
u_0 \\
u_1 \\
u_2 \\
u_3 
\end{array}\right] 
=
\left[\begin{array}{r}
1/2 \\
1 \\
1 \\
1 
\end{array}\right]
 $$</p>
<p>Matris boyutlarının nasıl büyüdüğüne, ve $u_0$'in dahil edilmesine dikkat
edelim. Problemin başındaki matris 3x3 boyutundaydı, bu 4x4 boyutunda,
ayrıca $h$ hala $1/4$ değerinde. </p>
<p>Problem 1-2-A</p>
<pre><code class="python">import scipy.linalg as lin

def ktbc(n):
    vec = np.zeros((1,n))
    vec[0,0] = 2
    vec[0,1] = -1
    K = lin.toeplitz(vec)
    T = np.copy(K)
    T[0,0] = 1
    B = np.copy(K)
    B[0,0] = 1
    B[n-1,n-1] = 1
    C = np.copy(K)
    C[n-1,n-1] = 1

    return K, T, B, C

K,T,B,C = ktbc(3); print T

h = 1./4.

discrete = lin.solve( (1./h)**2 * T, [1.,1.,1.] )

discrete = np.insert(discrete, 0, discrete[0]) 
discrete = np.append(discrete, 0.) 

K,T,B,C = ktbc(4); print T

discrete_2 = lin.solve( (1./h**2)*T, [1./2.,1.,1.,1.] )
# add little diff for plotting
# grafik ust uste binmesin diye azicik fark ekledik
discrete_2 = discrete_2 + 0.01 
discrete_2 = np.append(discrete_2, 0.) 

def u(x): return (1./2.)*(1. - x**2)

p1 = plt.plot([u(0.0), u(0.25), u(0.5), u(0.75), u(1.)])

p2 = plt.plot(discrete)

p3 = plt.plot(discrete_2)

plt.legend([p1,p2,p3], [&quot;analytical solution (analitik cozum)&quot;,
                        &quot;discrete solution 1 (ayriksal cozum 1)&quot;,
                        &quot;discrete solution 2 (ayriksal cozum 2)&quot;
                        ])

plt.savefig('1-2-A.png')
</code></pre>

<pre><code>[[ 1. -1.  0.]
 [-1.  2. -1.]
 [ 0. -1.  2.]]
[[ 1. -1.  0.  0.]
 [-1.  2. -1.  0.]
 [ 0. -1.  2. -1.]
 [ 0.  0. -1.  2.]]
</code></pre>

<p><img alt="" src="1-2-A.png" /></p>
<p>Güzel. Artık hesap gerçek sonuca iyice yaklaşacak. </p>
<p>[Derse dönelim] Bunlardan bahsetmemizin önemli bir sebebi sınır şartlarının
ne kadar önemli olduğunu anlatmak. Görüldüğü gibi sınır şartları, onların
yaklaşıksallanma yöntemleri sonucun üzerinde direk bir etki yaratıyor.</p>
<p>Bir dipnot olarak bahsedelim, burada kullandığımız metot sınırlı
farklılıklar (finite differences) metodu. Eğer sınırlı elementler (finite
elements) metodu kullanıyor olsaydık, üstteki satırın değişmesi otomatik
olarak gerçekleşecekti. Sınırlı elementler metotu ileriki derslerin birinde
işlenecek.</p>
<p>Soru 1.2.7</p>
<p>$u$'dan alınacak dört veri noktasıyla (sample) $du/dx$ ortada olmak üzere
4. seviye kesinlik elde edilebilir.</p>
<p>$$
\frac{-u_2 + 8u_1 - 8u_{-1} + u_{-2}}{12h} = \frac{du}{dx} + bh^4
\frac{d^5}{dx^5} + ..
$$</p>
<p>1) Bunun $u=1$, $u=x^2$ ve $u=x^4$ için doğru olduğunu kontrol edin.</p>
<p>2) $u_2,u_1,u_{-1},u_{-2}$'yi genişletin. Elde edilen dört Taylor serisini
birleştirerek $h^4$ için gelecek $b$ katsayısını hesaplayın. </p>
<p>Cevap</p>
<p>Eşitliğin sol tarafındaki 1, 8 gibi katsayılar modelleyici tarafından seçilmiş,
bir teorinin, ispatın sonucu değil. Hala birincil farklılık (first differences)
dünyasındayız, ama ileri, geriye gidip katsayı 1 kullanmak yerine dört noktayı
kullanmak istemiş, ve ortadaki noktalara daha fazla "ağırlık" vermek
istemişiz. Tabii bu katsayılarla bu noktalar kullanılınca, ortalamanın düzelmesi
için katsayıların bölüme yansıması gerekiyor, o yüzden bölümde $12h$ görüyoruz.</p>
<p>Ve aynen ileri, geriye doğru ayrıksal formu sürekli fonksiyonlar üzerinde
Taylor serisiyle temsil edebildiğimiz gibi, üstteki eşitliğin sol tarafını
da Taylor serisi ile $u(x+h)$ türü terimler üzerinden temsil
edebiliriz. Üstte $u_{2}$, $u_{-1}$ gibi ibareler var, bunların Taylor
karşılığı $u(x+2h)$, $u(x-h)$ gibi ifadeler olur. Katsayı çarpımlarının ve
$12h$'ye bölüm işleminin Taylor serisi üzerinde de aynen kullanılması
gerekiyor tabii ki. </p>
<p>Bu arada $b$ sabitinin ne olduğunu soru söylemiyor, ama tüm bu cebirsel
işlemi gerçekleştirince denklemdeki eşitliğin sağ tarafı aynen elde
edilecek ve böylece $b$ yerine hangi sayı geleceği de ortaya çıkacak.</p>
<p>$$ \frac{-u_2 + 8u_{-1} + u_{-2}}{12h} = \frac{du}{dx} + bh^4 \frac{d^5u}{dx^5}+..$$</p>
<p>$u(x) = 1$ için</p>
<p>$$ \frac{du}{dx} = \frac{-1 + 8 -8 + 1}{12h}  = 0$$</p>
<p>$u(x)=x^2$ için</p>
<p>$$ \frac{du}{dx} = \frac{0(x+2h)^2 + 8(x+h)^2 - 8(x-h)^2 + (x-2h)^2}{12h}$$</p>
<p>$$ \frac{(x-2h)^2 - (x+2h)^2 + 8{ (x_h)^2 - (x-h)^2}}{12h} $$</p>
<p>$$ \frac{
  (x-\cancel{2h} + x + \cancel{2h})
  (\cancel{x}-2h-\cancel{x}-2h) +
  8(x + \cancel{h} + x - \cancel{h})
  (\cancel{x} + h - x + \cancel{h})}
{12h}
$$</p>
<p>$$ \frac{-4h(2x) + 8(2x)(2h)}{12h} $$</p>
<p>$$ 2x $$</p>
<p>$u(x) = x^4$ için</p>
<p>$$ \frac{du}{dx} = \frac{(x-2h)^4 - (x+2h)^4 + 8{ (x+h)^4 - (x-h)^4}}{12h} $$</p>
<p>$$ =
\bigg\{
    [ (x-2h)^2 + (x+2h)^2 ] [ (x-2h)^2 - (x+2h)^2] +
    8{ [ (x+h)^2 + (x-h)^2 \ [(x+h)^2 - (x-h)]  }
\bigg\} / 12h
$$</p>
<p>$$ = \frac{1}{12h} \bigg\{
-8hx [(x-2h)^2 + (x+2h)^2] + 8(4hx)[(x+h)^2 + (x-h)^2]
\bigg\}
$$</p>
<p>$$ = \frac{1}{12h} \bigg\{
-8hx[x^2 - \cancel{4hx} + 4h^2 + x^2 + \cancel{4xh} + 4h^2 ] +
8(4hx)[x^2 + \cancel{2xh} + h^2 + x^2 - \cancel{2xh} + h^2]
\bigg\}
$$</p>
<p>$$ = \frac{1}{12h} \bigg\{\
-8hx [2x^2 + 8h^2] + 8(4xh)[2x^2+ 2h^2]
\bigg\}
$$</p>
<p>$$ = \frac{8hx}{12h} \bigg\{ 2x^2 + \cancel{8h^2} - 8x^2 - \cancel{8h^2} \bigg\}$$</p>
<p>$$ = 4x^3 $$</p>
<p>$$ u(x+h) = u(x) + hu'(x) + \frac{1}{2}h^2u"(x) + \frac{1}{6}h^3u"'(x)+
\frac{1}{24}h^4u""(x) + \frac{1}{120}h^5u^{(5)} (x) + ...
$$</p>
<p>$$ u(x-h) = u(x) - hu'(x) + \frac{1}{2}h^2u"(x) - \frac{1}{6}h^3 u"'(x) +
\frac{1}{24}h^4u""(x) - \frac{1}{120}h^5u^{(5)}(x) + ...
$$</p>
<p>$$ u(x+2h) = u(x) + 2hu'(x) + \frac{1}{2}(2h)^2u"(x) + \frac{1}{6}(2h)^3u"'(x)+
\frac{1}{24}(2h)^4 u^{(4)} (x) + \frac{1}{120} (2h)^5 u^{(5)} (x) + ...
$$</p>
<p>$$ u(x-2h) = u(x) - 2hu'(x) + \frac{1}{2}(2h)^2u"(x) -\frac{1}{6}(2h)^3u"'(x)+
\frac{1}{24}(2h)^4 u^{(4)} (x) - \frac{1}{120} (2h)^5 u^{(5)} (x) + ...
$$</p>
<p>$$ \frac{-u_2 + 8u_1 - 8_{u-1} + u_{-2}}{12h} $$</p>
        </section>          
      </div>
    </body>
</html>
